### Politica de confidențialitate a Firefox Marketplace
14 ianuarie 2015

Ne pasă de confidențialitatea dvs. Atunci când Mozilla (adică noi) colectează informații despre dvs. de pe Firefox Maketplace, [Politica de confidențialitate a Mozilla](https://www.mozilla.org/privacy/) descrie modul în care prelucrăm aceste informații.

<u>Iată câteva lucruri pe care ar trebui să le știți:</u>

- Majoritatea aplicațiilor de pe Firefox Marketplace nu sunt create de noi și ar trebui să consultați politicile de confidențialitate ale acestora înainte de le utiliza.
- Plățile sunt procesate de alții (nu de Mozilla), astfel că ar trebui să consultați politica de confidențialitate a respectivului furnizor de servicii de plată pentru a-i înțelege practicile.
  - Mozilla nu colectează, reține sau utilizează informații de natură financiară (precum informațiile de pe cardul de credit pe care l-ați utilizat pentru a efectua achiziții de pe Firefox Marketplace).
- Firefox Marketplace folosește cookie-uri și alte tehnologii web pentru furnizarea funcționalității sale (precum reținerea informațiilor dvs. între sesiuni) și pentru a ne ajuta să înțelegem modul în care utilizatorii folosesc serviciul prin statistici agregate.
- Marketplace poate utiliza date privind operatorul dvs. și locația dvs. pentru a personaliza experiența dvs.
  - Pe dispozitivele Firefox OS folosim informații de rețea din dispozitivul dvs. pentru a vă afla locația și rețeaua operatorului, pentru vă personaliza experiența și pentru a vă oferi conținut de operator special.
  - Utilizăm adresa dvs. IP pe toate platformele pentru a stabili locația dvs. și pentru a personaliza experiența dvs.
- Nu trebuie să vă autentificați pentru a instala o aplicație gratuită, însă aplicațiile cu plată necesită autentificare. De asemenea, vă ajutăm să mențineți un istoric al activității dvs. tranzacționale (de ex., ce aplicații ați achiziționat).
- Pentru utilizatorii autentificați, Firefox Marketplace folosește limba dvs., țara și aplicațiile instalate pentru a vă recomanda aplicații suplimentare care v-ar putea interesa.  Această  funcționalitate poate fi dezactivată din setările contului.  [Aflați mai multe](https://support.mozilla.org/ro/kb/recommendations-marketplace).
- Puteți opta să primiți e-mailuri de la noi și vă puteți dezabona de la orice comunicate de marketing prin e-mail pe care ați optat să le primiți.
