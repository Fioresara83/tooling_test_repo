### Abiso sa Privacy ng Firefox Marketplace
Enero 14, 2015

Pinahahalagahan namin ang inyong privacy. Kapag nangongolekta ang Mozilla (kami iyon) ng impormasyon tungkol sa inyo mula sa Firefox Marketplace, inilalarawan ng aming [Patakaran sa Privacy ng Mozilla](https://www.mozilla.org/privacy/) kung paano namin pinapangasiwaan ang impormasyong iyon.

<u>Mga bagay na dapat ninyong malaman</u>

- Hindi kami ang gumawa ng karamihan ng mga app sa Firefox Marketplace at dapat ninyong basahin ang mga patakaran sa privacy ng mga ito bago gamitin ang mga ito.
- Iba ang nagpoproseso ng mga bayad (hindi ang Mozilla) at dapat ninyong basahin ang patakaran sa privacy ng naaangkop na provider ng bayad upang maunawaan ang kanilang mga kasanayan.
  - Walang pampinansyang impormasyon (gaya ng impormasyon ng credit card na ginamit ninyo upang bumili sa Firefox Marketplace) ang kokolektahin, pananatilihin o gagamitin ng Mozilla.
- Ang Firefox Marketplace ay gumagamit ng cookies at iba pang mga teknolohiya sa web upang maibigay ang functionality nito (gaya ng pag-alala sa inyo sa pagitan ng mga session) at upang matulungan tayong maunawaan kung paano ginagamit ng mga user ang serbisyo sa pamamagitan ng pinagsama-samang analytics.
- Maaaring gamitin ng Marketplace ang inyong data ng carrier at lokasyon upang ma-customize ang inyong karanasan.
  - Sa mga Firefox OS device, ginagamit namin ang impormasyon ng network mula sa inyong device upang maunawaan ang lokasyon ng inyong bansa at network ng carrier upang ma-customize ang inyong karanasan at mag-alok ng espesyal na content ng carrier.
  - Sa lahat ng platform, maaari naming gamitin ang inyong IP address upang matukoy ang lokasyon ng inyong bansa upang ma-customize ang inyong karanasan.
- Hindi ninyo kailangang mag-log in upang mag-install ng libreng app, ngunit kinakailangang mag-login sa mga bayad na app. Tutulungan din namin kayong magpanatili ng history ng inyong aktibidad ng transaksyon (tulad ng kung anong Mga App ang binili ninyo).
- Para sa mga naka-log in na user, ginagamit ng Firefox Marketplace ang inyong wika, bansa at mga naka-install na app upang magrekomenda ng mga karagdagang app na maaaring interesado kayo.  Maaari itong i-disable sa Mga Setting ng Account.  [Matuto nang Higit Pa](https://support.mozilla.org/en-US/kb/recommendations-marketplace).
- Maaari ninyong piliing tumanggap ng email mula sa amin at maaaring mag-unsubscribe mula sa anumang mga komunikasyon para sa marketing sa email na pinili ninyong tanggapin.
