### Napomena o privatnosti Firefox Marketplace
14\. siječnja 2015\.

Stalo nam je do vaše privatnosti. Kada Mozilla (to smo mi) prikuplja podatke o vama od Firefox Marketplace, naša [Mozillina Pravila privatnosti](https://www.mozilla.org/privacy/) opisuju kako postupamo s tim informacijama.

<u>Što biste trebali znati</u>

- Većinu aplikacija na Firefox Marketplaceu nije kreirala Mozilla i trebate proučiti njihova vlastita Pravila privatnosti prije nego ih počnete koristiti.
- Plaćanja obrađuju treće strane (a ne Mozilla) i trebate proučiti Pravila privatnosti odgovarajućeg davatelja usluga plaćanja kako biste se upoznali s njihovim načinom postupanja.
  - Mozilla ne prikuplja, ne čuva i ne koristi financijske podatke (kao što su informacije o kreditnim karticama koje se koriste za kupnju na Firefox Marketplaceu).
- Firefox Marketplace koristi kolačiće i druge web tehnologije za osiguranje svoje funkcionalnosti (kao što je pamćenje korisnika između sesija) te kako bi pomoću zbirne analize stekao uvid u način na koji korisnici koriste uslugu.
- Marketplace može koristiti podatke o vašem operateru i lokaciji za prilagodbu vašem korištenju usluge.
  - Na uređajima s operativnim sustavom Firefox koristimo mrežne podatke vašeg uređaja kako bismo saznali iz koje ste zemlje i mrežu operatera radi prilagodbe vašem korištenju i ponudili poseban sadržaj operatera.
  - Vašu IP adresu koristimo na svim platformama kako bismo utvrdili u kojoj se zemlji nalazite te tako prilagodili vaše iskustvo.
- Za instaliranje besplatnih aplikacija nije potrebna prijava, no ona se zahtijeva za instaliranje plaćenih aplikacija. Također vam pomažemo da spremite povijest vaših transakcijskih aktivnosti (poput kupovine vaših aplikacija).
- Za prijavljene korisnike, Firefox Marketplace koristi jezik, zemlju i instalirane aplikacije za preporuku dodatnih aplikacija koje vas mogu zanimati.  Ovo može biti onemogućeno u postavkama računa. [Saznajte više](https://support.mozilla.org/kb/recommendations-marketplace).
- Možete zatražiti primanje naše e-pošte i odjaviti ranije zatraženo primanje marketinških poruka e-poštom.
