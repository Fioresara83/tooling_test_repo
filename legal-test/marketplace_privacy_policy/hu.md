### Firefox Marketplace Adatvédelmi tájékoztató
2015\. január 14\.

Fontos számunkra az Ön személyes adatainak védelme. Amikor a Mozilla (vagyis mi) adatokat gyűjt a Firefox Marketplace webhelyről, akkor a [Mozilla Adatvédelmi Irányelveiben](https://www.mozilla.org/privacy/policies/firefox-os/#top) olvashat az adatok kezelésének módjáról.

<u> Amit tudnia érdemes: </u>

- A Firefox Marketplace-en található alkalmazások legtöbbjét nem Mi készítettük, ezért ezek használata előtt kérjük, olvassa el ezek adatvédelmi szabályzatait.
- A fizetések feldolgozása mások (nem a Mozilla) által történik, ezért győződjön meg a vonatkozó szolgáltató adatvédelmi szabályzatáról, hogy jobban megismerhesse adatvédelmi gyakorlatát.
  - A Mozilla nem gyűjt, őriz vagy használ pénzügyi adatokat (különösen hitelkártya adatok, amelyeket a Firefox Marketplace-en történt vásárláskor használt).
- A Firefox Marketplace cookie-kat és más webes eszközöket használ a szolgáltatások nyújtása érdekében (így például arra, hogy emlékezzen Önre két látogatás között), valamint, hogy aggregált adatokat feldolgozó analitikai szolgáltatások révén megismerhessük, hogy a felhasználók hogyan használják a szolgáltatást.
- A Firefox Marketplace az Ön hálózatának és tartózkodási helyének adatait felhasználhatja a felhasználói élmény személyre szabása érdekében.
  - A Firefox OS készülékeken az Ön készülékének hálózati adatait használjuk, hogy megismerhessük a tartózkodási helye szerinti országot és az Ön által használt hálózatot, azért hogy fokozzuk a felhasználói élményt és szolgáltatók szerint változó egyedi tartalmakat kínálhassunk.
  - Valamennyi platformon használhatjuk az Ön IP címét arra, hogy meghatározzuk az országot, ahol Ön tartózkodik, azért hogy fokozzuk a felhasználói élményt.
- Egy ingyenes alkalmazás telepítéséhez nincs szükség bejelentkezésre, a fizetős alkalmazások esetében azonban szükséges bejelentkezés. Segítünk abban is, hogy Ön ellenőrizni tudja a tranzakciós tevékenysége előzményeit (például, hogy melyik Alkalmazásokat vásárolta meg).
- A bejelentkezett felhasználóknál a Firefox Marketplace saját nyelvüket, országukat és telepített alkalmazásaikat használja további, számunkra esetleg érdekes alkalmazások ajánlására. Ez a funkció letiltható a Fiókbeállításoknál. [További információk](https://support.mozilla.org/kb/recommendations-marketplace).
- Amennyiben hozzájárul, az Ön részére marketing tárgyú e-maileket küldünk, de bármikor le is iratkozhat valamennyi olyan e-mailről, amelyre korábban feliratkozott.
