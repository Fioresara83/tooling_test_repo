### Obaveštenje o privatnosti Firefox Marketplace
14\. januar 2015\.

Brinemo za Vašu privatnost. Kada Mozilla (to smo mi) šalje informacije o vama sa platforme Firefox Marketplace, naša [Pravila privatnosti kompanije Mozilla](https://www.mozilla.org/privacy/) opisuju način na koji obrađujemo te informacije.

<u>Šta treba da znate</u>

- Većinu aplikacija na Firefox Marketplace-u nismo napravili mi, i potrebno je da proverite njihova pravila privatnosti pre korišćenja istih.
- Uplate obrađuju druga lica (ne Mozilla), i potrebno je da proverite pravila privatnosti konkretnog pružaoca usluga plaćanja kako biste razumeli njegovu praksu.
  - Mozilla ne prikuplja, ne zadržava niti koristi bilo kakve finansijske informacije (kao što su podaci o kreditnoj kartici koju ste koristili za kupovinu na Firefox Marketplace-u).
- Firefox Marketplace koristi kolačiće (cookies) i druge web tehnologije u cilju obezbeđivanja funkcionalnosti (na primer, da Vas zapamti između sesija) i kao pomoć u razumevanju kako korisnici koriste servis putem združene analize.
- Marketplace može koristiti podatke o Vašem prenosiocu podataka i lokaciji kako bi prilagodilo Vaše korisničko iskustvo.
  - Na Firefox OS uređajima koristimo podatke o mreži sa Vašeg uređaja da bismo razumeli lokaciju Vaše zemlje i mrežu prenosioca podataka kako bismo prilagodili Vaše korisničko iskustvo i ponudili Vam sadržaj specifičan za datog prenosioca.
  - Na svim platformama možemo koristiti Vašu IP adresu kako bismo odredili lokaciju Vaše zemlje, i prilagodili Vaše korisničko iskustvo.
- Ne morate da se prijavite da biste instalirali besplatne aplikacije, ali u slučaju plaćenih aplikacija, prijava je potrebna. Isto tako, pomažemo Vam da vodite istoriju svojih transakcija (kao što su Aplikacije koje ste kupili).
- U slučaju prijavljenih korisnika, Firefox Marketplace koristi vaš jezik, zemlju i instalirane aplikacije da bi vam preporučio dodatne aplikacije koje vas mogu interesovati.  To se može isključiti u okviru Podešavanja naloga. [Saznajte više](https://support.mozilla.org/kb/recommendations-marketplace).
- Možete odabrati da primite e-mail od nas, i možete se odjaviti sa bilo koje e-mail marketing komunikacije koju ste odabrali da primate.
