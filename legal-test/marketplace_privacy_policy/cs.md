### Oznámení o ochraně osobních údajů Firefox Marketplace
14\. ledna 2015

Na vašem soukromí nám záleží. Pokud Mozilla (tedy my) shromažďuje informace o vás prostřednictvím aplikace Firefox Marketplace, naše [Zásady ochrany osobních údajů Mozilla](https://www.mozilla.org/privacy/) popisují, jak s těmito informacemi zacházíme.

<u>Věci, které byste měli vědět</u>

- Většinu aplikací na Firefox Marketplace jsme nevytvořili my a před jejich použitím byste se měli seznámit se zásadami ochrany soukromí, které se na ně vztahují.
- Platby zpracovávají jiní (nikoliv Mozilla) a vy byste měli seznámit se zásadami ochrany soukromí poskytovatele a informovat se o jeho postupech.
  - Mozilla neshromažďuje, neuchovává ani nepoužívá žádné finanční informace (jako např. informace o kreditní kartě, kterou jste použili pro nákupy na Firefox Marketplace).
- Firefox Marketplace používá soubory cookies a další webové technologie pro zajišťování svých funkcí (jako např. zapamatování vašich nastavení mezi relacemi). Současně nám díky souhrnným analýzám pomáhají pochopit způsob využívání služby uživateli.
- Marketplace může při přizpůsobení vašeho používání využívat data o vašem operátorovi a místě.
  - U zařízení s OS Firefox využíváme informace o používání sítě z vašeho zařízení ke zjištění místa vašeho pobytu a sítě operátora, abychom přizpůsobili vaše zkušenosti a mohli vám nabízet speciální obsah operátora.
  - Na všech našich platformách můžeme využívat vaši IP adresu ke stanovení země místa vašeho pobytu pro přizpůsobení vaší zkušenosti.
- Pro instalaci bezplatných aplikací se přihlašovat nemusíte, ale pro placené aplikace se přihlášení vyžaduje. Pomáháme vám také vést historii vašich transakčních aktivit (jako např. které Aplikace jste koupili).
- Pro přihlášené uživatele Firefox Marketplace využívá váš jazyk, zemi a nainstalované aplikace pro doporučení dalších aplikací, které by vás mohly zajímat.  To lze deaktivovat v Nastavení účtu. [Podrobnější informace](https://support.mozilla.org/kb/recommendations-marketplace).
- Můžete se rozhodnout přijímat od nás e-maily a přijímání veškeré e-mailové marketingové komunikace, kterou jste dříve schválili, můžete kdykoliv zrušit.
