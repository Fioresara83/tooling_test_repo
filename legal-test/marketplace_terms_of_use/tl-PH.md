Mierkoles, Hulyo 03, 2013

### Buod

Ang itaas na seksyong ito ay buod ng mga tuntunin sa ibaba. Ibinigay ito upang makatulong sa inyong pag-unawa - ngunit siguraduhing basahin ang buong dokumento, dahil kapag sumang-ayon kayo rito, ipinapahiwatig ninyo na tinatanggap ninyo ang lahat ng ito, hindi lang ang buod na ito:

- 	Hindi dapat bababa sa 18 taong gulang ang inyong edad upang magkaroon ng account sa Marketplace o mayroong pahintulot ng inyong magulang at pinapamahalaan nila ang inyong paggamit ng Marketplace.
- Ang aming paggamit ng inyong data ay alinsunod sa aming [Patakaran sa privacy ng Firefox Marketplace](/media/docs/privacy/en-US.html). Ang Mga App o Add-on na ibinigay ng iba ay maaaring may sariling patakaran sa privacy.
- Ang Mga Developer (hindi ang Mozilla) lang ang may responsibilidad para sa bawat App o Add-on, kabilang ang pagbibigay sa inyo ng suporta.
- Huwag gumawa ng anumang ilegal o makakasama sa atin o sa ibang tao.
- Wala kaming responsibilidad sa inyong paggamit ng Firefox Marketplace o sa mga pagkilos ng iba pang mga user, kabilang ang Mga Developer.
- Kayo ang may responsibilidad sa inyong paggamit o maling paggamit ng Firefox Marketplace, Mga App o Add-on.

### Panimula

Sa Mozilla, naninindigan kami sa pagpo-promote ng pagpipilian at makabagong ideya sa web. Iyan ang dahilan kung bakit namin ginawa ang Firefox Marketplace – isang market na available sa publiko na nagbibigay-daan sa mga developer na ipamahagi ang kanilang Mga App o Add-on sa mga user upang magamit sa anumang device na nakaka-access sa open web.

Ang inyong paggamit ng Firefox Marketplace ay napapailalim sa mga tuntunin at kundisyon ng Mga Tuntunin sa Paggamit na ito gayundin sa nauugnay na mga patakaran ng Firefox Marketplace na tinukoy sa Mga Tuntuning ito o sa Firefox Marketplace (tutukuyin namin ang mga ito nang sama-sama bilang ang &ldquo;Mga Tuntunin&rdquo;).


### Pagiging Kwalipikado

Sa pamamagitan ng paggamit sa Firefox Marketplace, sumasang-ayon kayo na hindi bababa sa 18 taong gulang ang inyong edad o kumikilos nang may pahintulot at pangangasiwa ng inyong magulang; at mayroon kayong ganap na kapangyarihan, kakayahan at awtoridad na tanggapin ang Mga Tuntuning ito sa ngalan ng inyong sarili, o kung naaangkop, ng inyong employer o iba pang entity na kinakatawan ninyo.


### Mga Pagbabago sa Mga Tuntunin

Nakalaan sa amin ang karapatang baguhin ang Mga Tuntuning ito sa aming pagpapasya at kung magsasagawa nga kami ng mga materyal na pagbabago, aabisuhan namin kayo.


### Mga Pagpapakahulugan

Kapag ginamit namin ang salitang &ldquo;Mga Developer&rdquo;, ang ibig naming sabihin ay mga third party na developer na ginagawang available ang kanilang Marketplace Content sa pamamagitan ng Firefox Marketplace.

Maaari kayong mag-install ng Mga Add-on o App (kung magkasama, &ldquo;Marketplace Content&rdquo;) sa pamamagitan ng Firefox Marketplace:

- Ang&ldquo;Mga Add-on&rdquo; ay mga extension, tema, provider ng paghahanap, diksyunaryo at pack ng wika na nagbibigay-daan sa inyong palawigin ang functionality ng Firefox browser.
- Ang&ldquo;Mga App&rdquo; ay mga application na isinulat gamit ang mga teknolohiya ng open web na maaaring tumakbo sa maraming platform.
- Maaaring bilihin ang ilang App at Add-on mula sa mga developer sa pamamagitan ng Firefox Marketplace (kung mag-isa,  &ldquo;Biniling&rdquo; App o Add-on at kung magkasama, &ldquo;Biniling Content&rdquo;).


### Marketplace Content

Ang bawat Developer lang, hindi ang Mozilla (maliban kung bumuo kami ng sarili naming mga Mga App o Add-on), ang may responsibilidad sa kanilang Mga Add-on at App.


### Biniling Content

Ginagamit ng Firefox Marketplace ang Mozilla [Persona](https://persona.org/) upang iugnay ang inyong Biniling Content sa inyong account. Hindi ninyo magagamit ang anumang Biniling Content nang hindi nagla-log in sa inyong Persona account. Kung na-delete ninyo ang inyong Persona account, maaaring mawala sa inyo ang inyong Biniling Content. Maaaring mag-alok ang Mga Developer ng mga produkto at serbisyong hihilingin sa inyong mag-log in o magpatotoo gamit ang mga karagdagang kredensyal maliban sa Persona.

Sa pamamagitan ng pagbili ng Biniling Content, sumasang-ayon kayong hindi sadyang iiwasan ang anumang paraan ng pagpapatotoo. Maaari naming ihinto ang pagbibigay ng access sa Firefox Marketplace o suspindihin ang inyong access sa Biniling Content kung naniniwala kaming nilabag ninyo ang mga tuntuning ito.


### Mga Refund at Suporta

Maliban na lang kung nabanggit, ang Marketplace Content na nakalista sa Firefox Marketplace ay ginawa at ibinebenta ng third-party na Mga Developer, hindi ng Mozilla. Dahil dito, ang anumang mga kahilangan ng suporta na mayroon kayo na nauugnay sa Marketplace Content ay dapat ilapit sa Developer ng Marketplace Content na iyon. Upang humiling ng suporta para sa Marketplace Content na inyong binili, mangyaring makipag-ugnayan sa Developer ng content ng Marketplace na iyon sa pamamagitan ng page ng listahan ng Marketplace Content na iyon.

Maaari din kayong humiling ng suporta mula sa operator ng mobile network kung saan ina-access ninyo ang Firefox Marketplace (available ang isang listahan ng mga website ng suporta ng carrier [dito](https://support.mozilla.org/kb/firefoxos-carrier-support-contact-information)). Para sa impormasyon tungkol sa Firefox Marketplace pati sa mga artikulo tungkol sa mga madalas itanong, pakibisita ang site ng suporta ng Mozilla [dito](https://support.mozilla.org/kb/what-firefox-marketplace).

Kung ang inyong Biniling Content ay sira, may malware, hindi available o hindi gumagana ayon sa nakasaad, maaari kayong humiling ng refund [dito](https://support.mozilla.org/questions/marketplace/refund) sa loob ng 10 araw simula noong pagbili.


### Mga Karagdagang Tuntunin may kinalaman sa Marketplace Content

Hanggang ang ilan sa content sa Firefox Marketplace ay nasasaklawan ng magkakahiwalay na tuntunin (gaya ng kasunduan sa lisensya ng end user, lisensya ng open source at/o mga tuntunin ng paggamit para sa Marketplace Content mula sa isang Developer), sumasang-ayon kayong susunod sa mga nasabing tuntunin. Makikita ninyo ang mga tuntuning sinusunod sa pamamahagi ng Marketplace Content sa page ng impormasyon ng bahaging iyon ng Marketplace Content.


### Privacy

Hihilingin sa inyong magbigay sa amin ng impormasyon tungkol sa inyong sarili (gaya ng pagkakakilanlan o mga detalye sa pakikipag-ugnayan) bilang bahagi ng inyong pagpaparehistro para sa at paggamit ng Firefox Marketplace. Papangasiwaan namin ang inyong impormasyon alinsunod sa inilarawan namin sa [Patakaran sa Privacy]ng Firefox Marketplace(/media/docs/privacy/en-US.html).

Pakitingnan ang aming [Patakaran sa Privacy](/media/docs/privacy/en-US.html) para sa higit pang detalye.

Nalalapat ang [Patakaran sa Privacy]ng Firefox Marketplace(/media/docs/privacy/en-US.html) sa Firefox Marketplace ngunit hindi sinasaklawan ang anumang Marketplace Content. Dapat ninyong suriin ang patakaran sa privacy ng isang bahagi ng Marketplace Content upang matuklasan ang mga kasanayan sa privacy may kinalaman sa nasabing Marketplace Content at maunawaan ang mga ito bago bilhin, i-install o gamitin ang Marketplace Content na iyon.

Kung naniniwala kayong hindi sumusunod ang isang Developer sa [Kasunduan sa Developer ng Firefox Marketplace](https://marketplace.firefox.com/developers/docs/policies/agreement) o sa Mga Tuntunin ng Paggamit ng Firefox Marketplace, mangyaring ipaalam sa amin sa pamamagitan ng link na &ldquo;Iulat ang Pang-aabuso&rdquo; para sa may kinalamang Marketplace Content at sisiyasatin namin ang inyong kahilingan at magsasagawa ng pagkilos na sa tingin namin ay naaangkop.


### Mga Isinumite Ninyo

Maaari kayong mag-upload ng mga komento, larawan sa profile at iba pang content bilang bahagi ng mga feature ng Firefox Marketplace (&ldquo;Mga Isinumite Ninyo&rdquo;). Para sa paglilinaw, kung isa kayong Developer, ang &ldquo;Mga Isinumite Ninyo&rdquo; ay walang kasamang anumang Mga App o Add-on na na-upload ninyo sa Firefox Marketplace – ang mga tuntunin may kinalaman sa Mga App o Add-on na na-upload ninyo ay sinasaklawan ng [Kasunduan sa Developer](https://marketplace.firefox.com/developers/docs/policies/agreement). Sa pamamagitan ng pag-a-upload ng Mga Isinumite Ninyo, binibigyan ninyo kami ng hindi eksklusibo, pandaigdigan, walang royalty na lisensya na gamitin ang Mga Isinumite Ninyo kaugnay sa pagbibigay at pag-promote ng Firefox Marketplace. Kinakatawan at pinapatunayan ninyo na hindi lalabag ang Mga Isinumite Ninyo sa mga karapatan ng alinmang third party at susunod sa aming [Mga Alituntunin sa Review ng App](https://developer.mozilla.org/docs/Web/Apps/Publishing/Marketplace_review_criteria).


### Abiso ng Digital Millennium Copyright Act

Kung isa kayong may-ari ng copyright o ahente ng isang may-ari ng copyright at naniniwala kayo na ang content na available sa pamamagitan ng isa sa mga website ng Mozilla ay lumalabag sa isa o higit pa sa inyong mga copyright, mangyaring abisuhan kaagad ang Ahente ng Copyright ng Mozilla sa pamamagitan ng pagpapadala ng abiso sa email, sulat o fax (&ldquo;Abiso ng DMCA&rdquo;) at isama ang impormasyong inilalarawan sa ibaba. Maaari ninyong suriin ang 17 U.S.C. &sect; 512(c)(3) ng Digital Millennium Copyright Act para sa may pahintulot na detalye, o kumonsulta sa sarili ninyong abugado kung kailangan ninyo ng tulong. Kung magsasagawa ng pagkilos ang Mozilla bilang tugon sa Abiso ng DMCA, makikipag-ugnayan ito nang may magandang hangarin sa partido na naging dahilan ng pagiging available ng nasabing content sa pamamagitan ng pinakabagong email address, kung mayroon man, na ibinigay ng nasabing partido sa Mozilla. Maaari kayong papanagutin para sa mga pinsalang batay sa ilang partikular na maling pagkatawan ng materyal na makikita sa isang Abiso ng DMCA. Samakatuwid, kung hindi kayo nakakasiguradong lumabag sa inyong copyright ang content na matatagpuan sa o ni-link ng website, dapat niyo munang pag-isipang makipag-ugnayan sa isang abugado.

Ang lahat ng Abiso ng DMCA ay dapat naglalaman ng mga sumusunod:

1. Isang lagda, electronic o pisikal, ng may-ari, o ng taong pinahintulutang kumilos sa ngalan ng may-ari, ng isang eksklusibong karapatan sa copyright na kasalukuyang nalalabag;
2. Isang pagkakakilanlan ng naka-copyright na gawa o mga gawa na sinasabi ninyo na nilabag;
3. Isang paglalarawan sa uri at lokasyon ng materyal na sinasabi ninyong lumalabag sa inyong copyright, nang may sapat na detalye upang pahintulutan ang Mozilla na mahanap at positibong matukoy ang content na iyon, kabilang ang URL kung saan ito matatagpuan;
4. Ang inyong pangalan, address, numero ng telepono at email address kung saan namin kayo makakaugnayan; at
5. Isang pahayag ninyo: **(i)** na naniniwala kayo nang may mabuting hangarin na ang paggamit sa materyal na sinasabi ninyong lumalabag sa inyong copyright ay hindi pinapahintulutan ng batas, o ng may-ari ng copyright o ahente ng nasabing may-ari; at, **(ii)** na ang lahat ng impormasyong nilalaman ng inyong Abiso ng DMCA ay tumpak, at sa ilalim ng parusa sa pagsisinungaling, na kayo ang may-ari, o isang taong pinahintulutan na kumilos sa ngalan ng may-ari, ng eksklusibong karapatan sa copyright na nilalabag.

Ang nakatalagang Ahente ng Copyright ng Mozilla na tatanggap ng mga notification ng sinasabing paglabag ay ang sumusunod:

<address>
  Office of the General Counsel<br>
  Mozilla Corporation<br>
  331 E. Evelyn Ave.,<br>
  Mountain View, CA 94041<br>
  Email: dmcanotice at mozilla dot com<br>
  Numero ng Telepono: [650-903-0800](tel:6509030800)<br>
  Fax: 650-903-0875
</address>

Kung hindi kayo sumunod sa lahat ng kinakailangan ng abiso ng DMCA, maaaring hindi magsagawa ng pagkilos ang Mozilla para sa inyong abiso.

Wawakasan ng Mozilla ang account ng user kung, sa ilalim ng mga naaangkop na pangyayari, matukoy na sila ay mga umulit na lumalabag.

Naaangkop din ang impormasyon sa pakikipag-ugnayan na ibinigay sa itaas sa mga abisong naka-batay sa mga copyright o trademark na hindi sa U.S.

Ang mga Abiso ng DMCA, Abiso sa Trademark (na binigyang kahulugan sa ibaba) at abiso sa international na copyright o trademark lang ang dapat mapunta sa ahente ng copyright.

Mangyaring malaman na ang anumang mga Abiso ng DMCA na ipinadala sa Mozilla ay maaaring ipadala sa mga third party (kabilang ang inaakusahan) at i-post sa Internet (kabilang sa <https://www.chillingeffects.org>).


### Mga Abiso sa Trademark

Kung isa kayong may-ari ng trademark o ahente ng isang may-ari ng trademark at naniniwala kayo na ang content na available sa pamamagitan ng isa sa mga website ng Mozilla ay lumalabag sa isa o higit pa sa inyong mga trademark, mangyaring abisuhan kaagad ang Ahente ng Copyright ng Mozilla sa pamamagitan ng pagpapadala ng abiso sa email, sulat o fax (&ldquo;Abiso sa Trademark&rdquo;) at isama ang impormasyong inilalarawan sa itaas para sa mga abiso ng DMCA. Pinapangasiwaan ng Mozilla ang mga natatanggap nitong abiso tungkol sa mga paglabag sa trademark sa pamamagitan ng isang proseso na halos katulad ng proseso ng Abiso ng DMCA na inilarawan sa itaas para sa mga copyright. Bilang karagdagan sa mga kinakailangan ng Abiso ng DMCA, inaatas ng Mozilla na gawin ng may-ari ng trademark (o ng kanyang ahente) ang buong Abiso sa Trademark sa ilalim ng parusa sa pagsisinungaling.


### Pag-export

Ang ilan sa content na maaari ninyong i-download sa pamamagitan ng Firefox Marketplace ay maaaring may mga legal na paghihigpit sa pag-export nito. Sumasang-ayon kayong susunod sa lahat ng naaangkop na batas at regulasyon sa pagkontrol ng pag-export at muling pag-export at kinukumpirma ninyo na hindi kayo pinagbabawalang tumanggap ng mga na-export at serbisyo sa ilalim ng mga batas sa pag-export ng US o iba pang batas sa pag-export.


### Pangkalahatang Pagkatawan at Warranty

Kinakatawan at pinapatunayan ninyo na ang inyong paggamit ng Firefox Marketplace ay alinsunod sa Mga Tuntuning ito, sa anumang mga naaangkop na batas at regulasyon at sa anumang iba pang naaangkop na patakaran o mga tuntunin at kundisyon. Halimbawa, kung kayo mismo ay magpasyang maging isang Developer, dapat kayong sumang-ayon sa [Kasunduan sa Developer](https://marketplace.firefox.com/developers/docs/policies/agreement).


### Hindi Papanagutin at Hindi Pagbabayarin ng Danyos

Hindi ninyo papanagutin ang Mozilla, mga opisyal, empleyado, ahente at kahalili nito mula sa mga paghahabol, panghihingi at pinsala ng bawat uri o anyo na nagmumula sa o nauugnay sa anumang mga hindi pagkakasundo sa iba pang mga user, kabilang ang Mga Developer.

Sumasang-ayon kayong ipagtatanggol, hindi pagbabayarin ng danyos at hindi papanagutin ang Mozilla, mga contractor at licensor nito, at ang mga kani-kaniyang direktor, opisyal, empleyado at ahente mula sa at laban sa anuman at lahat ng third party na paghahabol at gastusin, kabilang ang mga bayad sa abugado, na nagmumula sa inyong paggamit ng Firefox Marketplace at Marketplace Content, kabilang ngunit hindi limitado sa inyong paglabag sa anumang pagkatawan o warranty na makikita sa Mga Tuntuning ito.


### Tuntunin; Pagwawakas

Patuloy na ilalapat ang Mga Tuntunin hanggang sa wakasan ninyo o ng Mozilla.

Maaari ninyong tapusin ang inyong legal na kasunduan sa Mozilla may kinalaman sa Firefox Marketplace anumang oras sa anumang dahilan sa pamamagitan ng pag-deactivate sa inyong mga account at paghinto sa inyong paggamit sa Firefox Marketplace. Hindi ninyo kailangang partikular na ipagbigay-alam sa Mozilla kapag inihinto ninyo ang paggamit sa Firefox Marketplace. Kung inihinto ninyo ang paggamit sa Firefox Marketplace nang hindi dine-deactivate ang inyong mga account, maaaring ma-deactivate ang inyong mga account dahil sa matagal na panahong walang aktibidad.

Maaari naming suspindihin o wakasan ang inyong mga account o ihinto ang pagbibigay sa inyo ng lahat o bahagi ng Firefox Marketplace anumang oras sa anumang dahilan, kabilang, ngunit hindi limitado sa, kung makatuwiran naming pinaniniwalaan na: (i) nilabag ninyo ang Mga Tuntuning ito, (ii) gumawa kayo ng panganib o posibleng legal na pagkakalantad para sa amin; o (iii) hindi na kami kumikita sa pagbibigay namin sa inyo ng Firefox Marketplace. Sisikapin namin nang husto na abisuhan kayo sa pamamagitan ng email address na nauugnay sa inyong account o sa susunod na pagkakataong subukan ninyong i-access ang inyong account.

Sa lahat ng nasabing sitwasyon, wawakasan ng Mga Tuntunin, kabilang, nang walang limitasyon, ang inyong lisensya na gamitin ang Firefox Marketplace, maliban na lang kung patuloy na ilalapat ang mga sumusunod na seksyon: Hindi Papanagutin at Hindi Pagbabayarin ng Banyos, Disclaimer; Limitasyon ng Pananagutan, Batas sa Pamamahala, Iba Pa.

Bilang karagdagan, maaaring ihinto ng Mozilla (nang permanente o pansamantala) ang pagbibigay ng Firefox Marketplace (o alinman sa mga feature nito) sa inyo o sa mga user sa pangkalahatan at maaaring hindi kayo mabigyan ng paunang abiso.


### Disclaimer; Limitasyon ng Pananagutan

Para sa paglilinaw, alinsunod sa paggamit dito, kabilang sa &ldquo;Content&rdquo;, nang walang limitasyon, ang &ldquo;Marketplace Content&rdquo;.

MALIBAN NA LANG KUNG HAYAGANG BINANGGIT, KABILANG NGUNIT HINDI LIMITADO SA ISANG LISENSYA O IBA PANG KASUNDUAN NA NAMAMAHALA SA PAGGAMIT NG PARTIKULAR NA CONTENT, ANG LAHAT NG CONTENT NA MATATAGPUAN SA O AVAILABLE MULA SA Firefox Marketplace AY IBINIBIGAY &quot;NANG WALANG PAGBABAGO,&quot; AT ANG MOZILLA, MGA CONTRACTOR AT LICENSOR NITO AY HINDI KUMAKATAWAN O NAGPAPATUNAY, NANG HAYAGAN O IPINAPAHIWATIG, KABILANG NGUNIT HINDI LIMITADO SA MGA WARRANTY SA KAKAYAHANG MAIKALAKAL, KAAKMAAN PARA SA PARTIKULAR NA LAYUNIN, TITULO O HINDI PAGLABAG SA MGA KARAPATAN SA PINAGMAMAY-ARIAN. SA PARAANG HINDI NILILIMITAHAN ANG UNANG NABANGGIT, HINDI KINAKATAWAN O PINAPATUNAYAN NG MOZILLA, MGA CONTRACTOR AT LICENSOR NITO NA ANG CONTENT NA MATATAGPUAN SA Firefox Marketplace AY WALANG ERROR O NAAANGKOP PARA SA ANUMANG LAYUNIN; AT NA ANG PAGGAMIT NG NASABING CONTENT AY HINDI LALABAG SA ANUMANG COPYRIGHT, TRADEMARK O IBA PANG MGA KARAPATAN SA INTELEKTWAL NA ARI-ARIAN NG THIRD PARTY. NAUUNAWAAN AT SUMASANG-AYON KAYO NA NAGDA-DOWNLOAD AT KUMUKUHA KAYO NG CONTENT SA PAMAMAGITAN NG MGA WEBSITE NG MOZILLA SA SARILI NINYONG PAGPAPASYA AT PANGANIB, AT ANG MOZILLA, MGA CONTRACTOR AT LICENSOR NITO AY WALANG PANANAGUTAN O RESPONSIBILIDAD PARA SA ANUMANG PINSALA SA SYSTEM NG INYONG COMPUTER O DATA NA MAGRERESULTA MULA SA PAG-DOWNLOAD O PAGGAMIT NG NASABING CONTENT.

MALIBAN NA LANG KUNG HAYAGANG BINANGGIT, KABILANG NGUNIT HINDI LIMITADO SA ISANG LISENSYA O IBA PANG KASUNDUANG NAMAMAHALA SA PAGGAMIT NG PARTIKULAR NA CONTENT, ANG MOZILLA, MGA CONTRACTOR O LICENSOR NITO AY HINDI KAILANMAN MANANAGOT SA INYO O ANUMANG IBA PANG PARTIDO PARA SA ANUMANG MGA DIREKTA, HINDI DIREKTA, ESPESYAL, KAHIHINATNAN O EXEMPLARY NA PINSALA, ANUMAN ANG BATAYAN O KATANGIAN NG PAGHAHABOL, NA NAGRESULTA MULA SA ANUMANG PAGGAMIT NG Firefox Marketplace, O NG MGA CONTENT NITO O NG ANUMANG NAKA-HYPERLINK NA WEB SITE, KABILANG NANG WALANG LIMITASYON ANG ANUMANG MGA NAWALANG KITA, PAGKAANTALA NG NEGOSYO, PAGKAWALA NG DATA O IBA PA, KAHIT NA HAYAGANG SINABIHAN ANG MOZILLA, MGA CONTRACTOR O LICENSOR NITO TUNGKOL SA POSIBILIDAD NG MGA NASABING PINSALA.

MAAARING HINDI PINAPAYAGAN NG ILANG HURISDIKSYON ANG PAGBUBUKOD NG MGA IPINAPAHIWATIG NA WARRANTY O ANG PAGBUBUKOD NG LIMITASYON NG PANANAGUTAN PARA SA ILANG PARTIKULAR NA HINDI SINASADYA O KAHIHINATNANG PINSALA, KAYA MAAARING HINDI NALALAPAT SA INYO ANG ILAN SA LIMITASYON SA ITAAS.


### Batas sa Pamamahala

Ang Mga Tuntuning ito ay dapat pamahalaan ng mga batas ng Estado ng California nang hindi isinasaalang-alang ang salungatan ng mga prinsipyo ng batas. Ang mga probisyon ng United Nations Convention on the International Sale of Goods at ng Uniform Computer Information Transactions Act, anuman ang itinatalaga nito, ay hindi kasama at hindi dapat ilapat sa Kasunduang ito o sa anumang mga transaksyon sa ilalim nito. Sumasang-ayon kayong mapailalim sa personal at eksklusibong hurisdiksyon ng mga hukuman ng estado at pederal na hukuman na matatagpuan sa loob ng Santa Clara County, California para sa layunin ng paglilitis ng anumang mga paghahabol o hindi pagkakasundo.


### Iba Pa

Hindi ninyo maaaring italaga ang inyong mga karapatan o ipasa ang mga obligasyon nito sa ilalim ng Mga Tuntuning ito. Hindi nilalayon ng Mga Tuntuning ito na makinabang, o hindi ito dapat ituring na nagbibigay ng anumang mga karapatan sa alinmang third party. Ang Mga Tuntuning ito ay papamahalaan at iintindihin alinsunod sa mga batas ng California, nang hindi isinasaalang-alang ang salungatan ng mga prinsipyo ng batas. Ang ugnayan natin ay magkakahiwalay na contractor: hindi dapat intindihin ang Mga Tuntuning ito upang gumawa ng joint venture o pakikipagsosyo sa pagitan ng mga partido. Hindi dapat ituring ang alinmang partido bilang isang empleyado, ahente, kasosyo o legal na kinatawan ng kabilang partido para sa anumang dahilan at walang karapatan, kapangyarihan o awtoridad ang alinmang partido na gumawa ng anumang obligasyon o responsibilidad sa ngalan ng kabilang partido. Binubuo ng Mga Tuntuning ito ang buong kasunduan sa pagitan ng mga partido kaugnay sa pinag-uusapang paksa dito. Ang Mga Tuntuning ito ang mangingibaw, at mamamahala, sa anumang iba pang mga nauna o karagdagang kasunduan kaugnay sa pinag-uusapang paksa dito. Kung ang anumang probisyon ng Mga Tuntuning ito ay ituturing na hindi wasto o hindi maipapatupad sa anumang dahilan, hindi dapat maapektuhan ng nasabing pagiging hindi wasto ang natitirang bahagi ng Mga Tuntuning ito, at papalitan ang mga hindi wasto o hindi maipapatupad na probisyon ng probisyong napagkasunduan ng lahat, at dahil wasto, legal at maipapatupad ito ay nauugnay ito sa mga orihinal na intensyon ng mga partido dito at may parehong epekto sa ekonomiya. Ang kabiguan ng alinmang partido sa anumang oras o mga oras na hilingin ang pagganap ng probisyong ito ay hindi dapat kailanman makaapekto sa karapatan sa ibang pagkakataon upang maipatupad ang parehong karapatan. Walang waiver mula sa alinmang partido tungkol sa paglabag ng anumang tuntunin o kasunduan na matatagpuan sa Mga Tuntuning ito, sa pamamagitan man ng mga pagkilos o hindi, sa anumang isa o higit pang mga pagkakataon, ang dapat na ituring, o intindihin bilang, karagdagan o pagpapatuloy na waiver ng anumang nasabing paglabag o waiver ng paglabag ng anumang iba pang tuntunin o kasunduan na matatagpuan sa Mga Tuntuning ito.
