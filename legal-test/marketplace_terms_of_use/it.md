2 luglio 2013

### Sintesi

Questa prima parte è una sintesi delle condizioni indicate in seguito. È messa a disposizione come ausilio alla comprensione, ma si consiglia di leggere l’intero documento, perché dando il consenso si accetta l’intero documento e non solamente questa sintesi.

- Per registrare un account su Firefox Marketplace è necessario aver compiuto 18 anni d’età o ottenere il consenso dei genitori all’utilizzo e la loro supervisione.
- L’utilizzo da parte di Mozilla dei dati dell’utente avverrà nel rispetto dell[informativa sulla privacy di Firefox Marketplace](/media/docs/privacy/it.html). Le app o i componenti aggiuntivi forniti da altri potrebbero attenersi a informative sulla privacy diverse.
- Gli sviluppatori (e non Mozilla) rispondono totalmente per ciascuna app o ciascun componente aggiuntivo, compresa la fornitura di assistenza all’utente.
- All’utente non è consentito compiere atti illegali o che potrebbero danneggiare Mozilla o altri soggetti.
- Mozilla non è responsabile dell’utilizzo di Firefox Marketplace né delle azioni di altri utenti, ivi compresi gli sviluppatori.
- L’utente è responsabile dell’uso o dell’eventuale abuso di Firefox Marketplace, delle app o dei componenti aggiuntivi.

### Introduzione

Mozilla è impegnata nella promozione della libertà di scelta e dell’innovazione sul Web. A tal fine ha creato Firefox Marketplace, un market a disposizione del pubblico che consente agli sviluppatori di distribuire le proprie app o i propri componenti aggiuntivi agli utenti affinché siano utilizzati su qualunque dispositivo in grado di accedere all’open Web.

L’utilizzo di Firefox Marketplace è soggetto ai termini e alle condizioni illustrati nelle presenti Condizioni d’uso, oltre che ai relativi regolamenti di Firefox Marketplace a cui si fa riferimento nelle presenti condizioni o in Firefox Marketplace stesso (dette collettivamente “Condizioni”).


### Idoneità

Utilizzando Firefox Marketplace, l’utente dichiara di avere almeno 18 anni o di agire con il consenso e la supervisione dei propri genitori; dichiara inoltre di avere pieni poteri, capacità, e autorità per accettare le presenti Condizioni per conto proprio, o eventualmente del proprio datore di lavoro o del soggetto che rappresenta.


### Variazione delle condizioni

Mozilla si riserva il diritto di modificare le presenti Condizioni a propria assoluta discrezione. Nell’eventualità in cui apporti modifiche rilevanti, Mozilla ne darà comunicazione all’utente prima che le modifiche abbiano effetto.


### Definizioni

Il termine “sviluppatori” indica sviluppatori esterni che mettono a disposizione contenuti del Marketplace tramite Firefox Marketplace.

Tramite Firefox Marketplace l’utente può installare componenti aggiuntivi o app (collettivamente detti “Contenuti del Marketplace”):

- I “componenti aggiuntivi” sono estensioni, temi, motori di ricerca, dizionari e pacchetti linguistici che consentono di ampliare le funzionalità del browser Firefox.
- Le “app” sono applicazioni sviluppate utilizzando tecnologie dell’open Web che possono essere eseguite su più piattaforme.
- Alcune app e alcuni componenti aggiuntivi possono essere acquistati dagli sviluppatori tramite Firefox Marketplace (detti singolarmente “app acquistata” o “componente aggiuntivo acquistato” e collettivamente “contenuti acquistati”).


### Contenuti del Marketplace

I singoli sviluppatori e non Mozilla (salvo nel caso di app e componenti aggiuntivi direttamente sviluppati da Mozilla) sono responsabili dei propri componenti aggiuntivi e delle proprie app.


### Contenuti acquistati

Firefox Marketplace utilizza Mozilla [Persona](https://persona.org) per associare i contenuti acquistati all’account dell’utente. L’utente non può utilizzare alcun contenuto acquistato senza accedere al proprio account Persona. È possibile perdere i contenuti acquistati in caso di cancellazione del proprio account Persona. Gli sviluppatori possono offrire prodotti e servizi che richiedono l’accesso o l’autenticazione utilizzando credenziali aggiuntive oltre a quelle di Persona.

Comprando contenuti acquistati, l’utente accetta di non aggirare intenzionalmente alcun meccanismo di autenticazione. Mozilla si riserva il diritto di interrompere l’accesso a Firefox Marketplace o di sospendere l’accesso dell’utente ai contenuti acquistati se ritiene che abbia violato le presenti condizioni.


### Rimborsi e assistenza

Salvo diversa indicazione, i contenuti del Marketplace presentati in Firefox Marketplace sono sviluppati e venduti da sviluppatori terzi, non da Mozilla. Per questo motivo eventuali richieste di assistenza riguardanti contenuti del Marketplace devono essere inviate allo sviluppatore dello specifico contenuto del Marketplace. Per richiedere assistenza per contenuti del Marketplace acquistati, contattare lo sviluppatore attraverso la pagina del contenuto del marketplace direttamente su Firefox Marketplace.

È altresì possibile richiedere assistenza all’operatore di telefonia mobile dal quale si accede a Firefox Marketplace (un elenco dei siti web di supporto degli operatori per Firefox OS è disponibile [in questa pagina](https://support.mozilla.org/it/kb/firefox-os-supporto-e-contatti-gestore-telefonico)). Per le risposte alle domande più frequenti e per ulteriori informazioni su Firefox Marketplace consultare il [sito di supporto Mozilla](https://support.mozilla.org/it/kb/informazioni-marketplace).

Se il contenuto acquistato è difettoso, contiene malware, non è disponibile o comunque non funziona secondo quanto dichiarato, entro 10 giorni dall’acquisto l’utente può chiedere un rimborso [a questo indirizzo](https://support.mozilla.org/it/questions/marketplace/refund).


### Condizioni aggiuntive relative ai contenuti del Marketplace

Nella misura in cui alcuni contenuti su Firefox Marketplace sono disciplinati da altre condizioni (quali ad esempio un contratto di licenza, una licenza open source e/o condizioni d’uso di uno sviluppatore per il contenuto del Marketplace), l’utente accetta di rispettare tali condizioni. Le condizioni alle quali il contenuto del Marketplace è distribuito sono indicate nella pagina informativa dello specifico contenuto del Marketplace.


### Privacy

All’utente è richiesto di fornire a Mozilla dati personali (come un identificativo o un recapito) nell’ambito della registrazione a Firefox Marketplace e del suo utilizzo. Mozilla tratterà i dati dell’utente nel rispetto della [Informativa sulla privacy di Firefox Marketplace](/media/docs/privacy/it.html).

Per ulteriori informazioni consultare la nostra [PInformativa sulla privacy](/media/docs/privacy/en-US.html).

L’[Informativa sulla privacy di Firefox Marketplace](/media/docs/privacy/it.html) si applica a Firefox Marketplace ma non ai singoli contenuti del Marketplace. Si invita l’utente a esaminare la relativa informativa sulla privacy del contenuto del Marketplace per informarsi sulle relative prassi in materia di riservatezza ed esserne a conoscenza prima di acquistare, installare o utilizzare quel contenuto del Marketplace.

Se l’utente ritiene che uno sviluppatore non rispetti il [Contratto con lo sviluppatore di Firefox Marketplace](https://marketplace.firefox.com/developers/docs/policies/agreement) o le presenti condizioni d’uso di Firefox Marketplace, è invitato a darne comunicazione a Mozilla tramite il collegamento “Report Abuse” (Segnala un abuso) per il relativo contenuto del Marketplace; Mozilla si impegna a esaminare la richiesta e a intervenire se lo riterrà opportuno.


### Pubblicazioni dell’utente

Le caratteristiche di Firefox Marketplace consentono all’utente di inserire commenti, caricare immagini del profilo e altri contenuti (“Pubblicazioni dell’utente”). Per evitare dubbi, qualora l’utente sia uno sviluppatore, le “sue pubblicazioni” non comprendono le app o componenti aggiuntivi caricati su Firefox Marketplace: le condizioni relative ad app o componenti aggiuntivi caricati sono disciplinate dal [Contratto con lo sviluppatore di Firefox Marketplace](https://marketplace.firefox.com/developers/docs/policies/agreement). Caricando le proprie pubblicazioni l’utente concede una licenza non esclusiva, mondiale e gratuita per l’utilizzo delle proprie pubblicazioni in relazione alla fornitura e alla promozione dei servizi di Firefox Marketplace. L’utente dichiara e garantisce che le proprie pubblicazioni non violino i diritti di terzi e che rispetteranno i [Criteri di esame del Marketplace](https://developer.mozilla.org/Apps/Publishing/Marketplace_review_criteria).


### Comunicazione ai sensi della legge “Digital Millennium Copyright Act”

Se l’utente è titolare di diritti d’autore o agente di un titolare di diritti d’autore e ritiene che il contenuto messo a disposizione da uno dei siti web di Mozilla violi uno o più propri diritti d’autore, è tenuto a comunicarlo immediatamente all’agente per il diritto d’autore di Mozilla tramite posta elettronica, posta o fax (“comunicazione DMCA”), presentando le informazioni indicate di seguito. Si consiglia di consultare 17 U.S.C. § 512(c)(3) della legge “Digital Millennium Copyright Act” per informazioni autorevoli o in alternativa di consultare un legale in caso di necessità. Qualora Mozilla intervenga in risposta a una comunicazione DMCA, tenterà in buona fede di contattare il soggetto che ha messo a disposizione quel contenuto tramite l’eventuale indirizzo di posta elettronica più recente comunicato da quel soggetto a Mozilla. L’utente può essere ritenuto responsabile di danni causati da talune dichiarazioni erronee significative in una comunicazione DMCA. Pertanto qualora non si sia certi del fatto che un contenuto presente o collegato sul sito violi i propri diritti d’autore, è consigliabile consultare prima un avvocato.

Tutte le comunicazioni DMCA dovranno :

1. avere una firma, elettronica o autografa, del titolare di un diritto d’autore esclusivo violato o di una persona autorizzata ad agire per suo conto;
2. indicare l’identificazione dell’opera o delle opere tutelate da diritto d’autore che secondo l’utente sono state violate;
3. includere una descrizione della natura e dell’ubicazione dei materiali che l’utente pretende violino i propri diritti d’autore, con sufficienti dettagli per consentire a Mozilla di trovare e individuare con sicurezza il contenuto, compreso l’URL a cui si trova;
4. indicare il proprio nome, indirizzo, numero di telefono e indirizzo e-mail ai quali Mozilla può contattare l’utente; e
5. includere una dichiarazione da parte dell’utente in cui affermi: (i) di ritenere in buona fede che l’uso dei materiali che ritiene violare i diritti d’autore non è autorizzato dalla legge o dal titolare o dall’agente del titolare dei diritti d’autore; e (ii) che tutte le informazioni presentate nella dichiarazione DMCA sono corrette e, sotto giuramento, di essere il titolare, o un soggetto autorizzato ad agire per conto di un titolare, dei diritti d’autore esclusivi oggetto della violazione.

L’agente per il diritto d’autore incaricato da Mozilla per le notifiche di violazioni è il seguente:

<address>
  Office of the General Counsel (Ufficio legale)<br>
  Mozilla Corporation<br>
  331 E. Evelyn Avenue<br>
  Mountain View, CA 94041<br>
  Email: dmcanotice at mozilla dot com<br>
  Numero di telefono: [650-903-0800](tel:6509030800)<br>
  Fax: 650-903-0875
</address>

Qualora l’utente non rispetti tutti i requisiti di una comunicazione DMCA, Mozilla ha facoltà di non darvi seguito.

Mozilla chiuderà l’account dell’utente se, in presenza di opportune circostanze, dimostrerà la ripetuta violazione degli obblighi da parte dell’utente.

I recapiti forniti in precedenza riguardano anche le comunicazioni relative a diritti d’autore o marchi commerciali non statunitensi.

All’agente per il diritto d’autore devono essere indirizzate solo le comunicazioni DMCA, sui marchi commerciali (definite di seguito), e le comunicazioni per diritti d’autore o marchi internazionali.

Si ricorda che le eventuali comunicazioni DMCA inviate a Mozilla possono essere inoltrate a terzi ivi compreso l’accusato) e pubblicate su Internet (anche su <https://www.chillingeffects.org>).


### Comunicazioni su marchi commerciali

Se l’utente è titolare di un marchio commerciale o agente di un titolare di marchio commerciale e ritiene che il contenuto messo a disposizione da uno dei siti web di Mozilla violi uno o più propri marchi, è tenuto a comunicarlo immediatamente all’agente per il diritto d’autore di Mozilla tramite posta elettronica, posta o fax (“comunicazione su marchi commerciali”), presentando le informazioni indicate di seguito. Mozilla tratterà le comunicazioni di violazione di marchi ricevute con una procedura molto simile a quella prevista per le comunicazioni DMCA descritta in precedenza per i diritti d’autore. Oltre ai requisiti previsti per le comunicazioni DMCA, Mozilla richiede che l’intera comunicazione sul marchio commerciale sia presentata dal titolare (o dal suo agente) sotto giuramento.


### Esportazioni

Alcuni contenuti che è possibile scaricare tramite Firefox Marketplace possono essere oggetto di restrizioni legali all’esportazione. L’utente accetta di rispettare tutte le leggi e regolamentazioni vigenti in materia di esportazione e riesportazione e dichiara che non sussistono nei suoi confronti divieti di ricevimento di esportazioni e di fruizione di servizi in forza di leggi statunitensi o altre leggi in materia di esportazioni.


### Dichiarazioni generali e garanzie

L’utente dichiara che l’uso da parte sua di Firefox Marketplace rispetta le presenti condizioni, eventuali altre leggi e regolamentazioni vigenti e qualunque altro regolamento o condizione. Ad esempio qualora l’utente decida di diventare uno sviluppatore, è tenuto ad accettare il [Contratto con lo sviluppatore di Firefox Marketplace](https://marketplace.firefox.com/developers/docs/policies/agreement).


### Manleva e risarcimento

L’utente manleverà Mozilla, i suoi funzionari, dipendenti, agenti e successori da pretese, domande e richieste di risarcimento danni di qualunque tipo e natura dovute o connesse a controversie con altri utilizzatori, compresi gli sviluppatori.

L’utente accetta di difendere, risarcire e manlevare Mozilla, i suoi fornitori e terzi licenzianti e i rispettivi amministratori, funzionari, dipendenti e agenti da qualsivoglia pretesa di terzi e spesa, ivi comprese le spese legali, derivanti dall’utilizzo da parte dell’utente di Firefox Marketplace e dei contenuti del Marketplace, ivi compresa, a titolo puramente esemplificativo, la violazione da parte dell’utente di dichiarazioni o garanzie espresse nelle presenti condizioni.


### Durata; cessazione

Le presenti condizioni si applicano fino a disdetta da parte dell’utente o di Mozilla.

L’utente può cessare il contratto giuridico con Mozilla relativamente a Firefox Marketplace in qualunque momento e per qualunque motivo disattivando i propri account e cessando di utilizzare Firefox Marketplace. L’utente non è tenuto a informare specificamente Mozilla nel momento in cui cessa di utilizzare Firefox Marketplace. Se l’utente cessa di utilizzare Firefox Marketplace senza disattivare i propri account, questi possono essere disattivati a seguito di prolungata inattività.

Mozilla si riserva il diritto di sospendere o chiudere gli account o di cessare di mettere a disposizione dell’utente una parte o la totalità di Firefox Marketplace in qualunque momento e per qualunque motivo, ivi compreso, a titolo esemplificativo, se Mozilla ritiene ragionevolmente che: (i) l’utente abbia violato le presenti condizioni, (ii) l’utente generi un rischio o una possibile esposizione giuridica per Mozilla; o (iii) la disponibilità per l’utente di Firefox Marketplace non sia più commercialmente fattibile. Mozilla farà quanto ragionevolmente possibile per darne comunicazione all’utente tramite l’indirizzo di posta elettronica associato all’account o al successivo tentativo di accesso all’account.

In tutti questi casi, con le condizioni cessano anche, a titolo esemplificativo, le licenze di utilizzo di Firefox Marketplace a favore dell’utente; rimangono invece ancora in vigore le seguenti sezioni: manleva e risarcimento, esclusione di responsabilità, limitazione di responsabilità, legge applicabile, varie.

Inoltre Mozilla può interrompere (definitivamente o temporaneamente) il servizio di Firefox Marketplace (o sue funzionalità) nei confronti dell’utente o degli utilizzatori in generale, senza obbligo di darne preventiva comunicazione.


### Esclusione di responsabilità, limitazione di responsabilità

Al fine di evitare dubbi, nella presente sezione il termine “contenuto” comprende a titolo esemplificativo anche i “contenuti del Marketplace”.

SALVO DIVERSA ESPLICITA INDICAZIONE, ANCHE A TITOLO ESEMPLIFICATIVO IN UN CONTRATTO DI LICENZA O DI ALTRO TIPO CHE REGOLAMENTA L’USO DI UNO SPECIFICO CONTENUTO, TUTTI I CONTENUTI PRESENTI O DISPONIBILI SUL MARKETPLACE SONO FORNITI “NELLO STATO IN CUI SI TROVANO”, E MOZILLA, I SUOI FORNITORI E TERZI LICENZIANTI NON RILASCIANO ALCUNA DICHIARAZIONE O GARANZIA, NÉ ESPLICITA NÉ IMPLICITA, IN PARTICOLARE A TITOLO ESEMPLIFICATIVO GARANZIE DI COMMERCIALITÀ, IDONEITÀ A UNO SPECIFICO SCOPO, TITOLARITÀ O NON VIOLAZIONE DI DIRITTI DI TERZI. FATTA SALVA LA GENERALITÀ DI QUANTO PRECEDE, MOZILLA, I SUOI FORNITORI E TERZI LICENZIANTI NON RILASCIANO ALCUNA DICHIARAZIONE O GARANZIA CHE CERTIFICHI CHE IL CONTENUTO SITO SU FIREFOX MARKETPLACE SIA ESENTE DA ERRORI O IDONEO PER UNA DATA FINALITÀ; NÉ CHE L’USO DI QUEL CONTENUTO NON VIOLI DIRITTI D’AUTORE, MARCHI COMMERCIALI O ALTRI DIRITTI DI PROPRIETÀ INTELLETTUALE DI TERZI. L’UTENTE PRENDE ATTO E ACCETTA DI SCARICARE O IN ALTRO MODO RICEVERE I CONTENUTI ATTRAVERSO I SITI WEB DI MOZILLA A PROPRIA DISCREZIONE E A PROPRIO RISCHIO, E CHE MOZILLA, I SUOI FORNITORI E TERZI LICENZIANTI NON SONO RESPONSABILI PER EVENTUALI DANNI AL SISTEMA INFORMATICO O AI DATI DELL’UTENTE CAUSATI DAL DOWNLOAD O DALL’UTILIZZO DEI CONTENUTI.

SALVO DIVERSA ESPLICITA INDICAZIONE, ANCHE A TITOLO ESEMPLIFICATIVO IN UN CONTRATTO DI LICENZA O DI ALTRO TIPO CHE REGOLAMENTA L’USO DI UNO SPECIFICO CONTENUTO, IN NESSUN CASO MOZILLA, I SUOI FORNITORI E TERZI LICENZIANTI SONO RESPONSABILI NEI CONFRONTI DELL’UTENTE O DI ALTRI PER DANNI DIRETTI, INDIRETTI, SPECIALI, EMERGENTI O PUNITIVI, INDIPENDENTEMENTE DAL FONDAMENTO O DALLA NATURA DELLA PRETESA, CAUSATI DALL’UTILIZZO DI FIREFOX MARKETPLACE, O DEI CONTENUTI DELLO STESSO O DI SITI WEB COLLEGATI, IVI COMPRESI A TITOLO PURAMENTE ESEMPLIFICATIVO MANCATI GUADAGNI, INTERRUZIONE DI ATTIVITÀ PERDITA DI DATI O ALTRO, ANCHE SE MOZILLA, I SUOI FORNITORI O TERZI LICENZIANTI ERANO STATI ESPLICITAMENTE AVVISATI DELL’EVENTUALITÀ DI TALI DANNI.

ALCUNE GIURISDIZIONI NON CONSENTONO L’ESCLUSIONE DI GARANZIE IMPLICITE O L’ESCLUSIONE O LA LIMITAZIONE DI RESPONSABILITÀ PER ALCUNI DANNI ACCESSORI O EMERGENTI, PERTANTO ALCUNE LIMITAZIONI CHE PRECEDONO POTREBBERO NON INTERESSARE L’UTENTE.


### Legge applicabile

Le presenti condizioni sono disciplinate dalle leggi dello Stato della California, con esclusione dei principi che regolano i conflitti di leggi. Sono escluse le disposizioni della Convenzione delle Nazioni Unite sulla compravendita internazionale di merci e della legge “Uniform Computer Information Transactions Act”, in qualunque forma, le quali non si applicano al presente contratto né alle operazioni concluse nel quadro dello stesso. L’utente accetta di sottoporsi alla competenza personale ed esclusiva dei tribunali statali e federali della contea di Santa Clara, California ai fini delle controversie o delle richieste di danni.


### Varie

L’utente non può cedere i diritti né delegare gli obblighi derivanti dalle presenti condizioni. Le presenti condizioni non intendono generare diritti di terzi né devono essere interpretate in tal senso. Il rapporto tra Mozilla e l’utente è tra parti indipendenti: le presenti condizioni non intendono costituire una joint venture o una società tra le parti. Nessuna delle parti è considerata dipendente, agente, socio o rappresentante legale dell’altra parte per qualsivoglia finalità, e una parte non ha diritto, potere né autorizzazione di assumersi obblighi o responsabilità per conto dell’altra. Le presenti condizioni costituiscono l’intero accordo tra le parti per quanto riguarda l’oggetto delle stesse. Le presenti condizioni sostituiscono e regolamentano eventuali altri accordi precedenti o accessori aventi lo stesso oggetto. Se una disposizione delle presenti condizioni è ritenuta o resa nulla o inapplicabile per qualunque motivo, la nullità non pregiudicherà le restanti condizioni, e le disposizioni nulle o inapplicabili saranno sostituite da una disposizione mutuamente accettabile, valida, legittima e applicabile, per quanto possibile vicina all’intento originale delle parti e con effetto economico simile. Qualora una parte non esiga una o più volte l’applicazione di una disposizione delle presenti condizioni, ciò non pregiudicherà il diritto di farla valere in un momento successivo. La rinuncia a perseguire in uno o più casi la violazione di una condizione o di una clausola delle presenti condizioni, di fatto o in altra modalità, non sarà ritenuta o interpretata come rinuncia continuativa a far valere la violazione di quella o altra condizione o clausola delle presenti condizioni.
