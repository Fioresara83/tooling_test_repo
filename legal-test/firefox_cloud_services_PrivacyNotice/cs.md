# Firefox Cloud Services Zásady ochrany osobních údajů

úterý 16. srpna 2016.
{: datetime="2016-08-16" }

Staráme se o ochranu vašeho soukromí. Naše [Zásady ochrany osobních údajů](https://www.mozilla.org/privacy/) popisují, jak používáme informace zaslané z Firefox Cloud Services (dále jen „Služby”) společnosti Mozilla (tedy nám).

## Věci, které byste měli vědět:

Zasílat nám můžete různé typy dat v závislosti na tom, jaké Služby využíváte.

* **E-mailová adresa**: Pokud si založíte účet Firefoxu, obdržíme vaši e-mailovou adresu a hash vašeho hesla. Navíc můžete volitelně nastavit profilový obrázek nebo použít Gravatar (v takovém případě poskytneme vaši e-mailovou adresu společnosti Gravatar, abychom získali váš profilový obrázek).
* **Sync**: Pokud Sync aktivujete, obdržíme v šifrovaném formátu data, která mezi zařízeními synchronizujete (mohou zahrnovat panely Firefoxu, doplňky, hesla, záložky, historii a předvolby). Ačkoliv je nemůžeme dešifrovat, měli byste použít silné heslo pro zabránění neoprávněnému přístupu k vašim synchronizovaným datům. Ukládáme rovněž informace o operačním systému vašeho zařízení a verzi Firefoxu, abychom vám mohli zobrazit zařízení, která jsou s vašim účtem synchronizována. 
* **Údaje o místě**: Pro bezpečnostní účely ukládáme IP adresy, z nichž přistupujete k vašemu účtu Firefoxu pro přibližné stanovení města a země. Tato data používáme k zasílání e-mailových varování, pokud zjistíme podezřelou činnost, jako například přihlášení k účtu z jiných míst.
    * **Najít mé zařízení**: Pokud aktivujete funkci Najít mé zařízení, zjistíme přibližné místo vašeho zařízení pouze pokud se přihlásíte ke svému účtu Firefoxu a pokud nás výslovně požádáte o vyhledání připojeného zařízení. Pokud jste přihlášeni, uvidíte poslední známé místo vašeho zařízení na mapě. Tato místa pravidelně mažeme a další místa nebudeme shromažďovat, dokud nás o to nepožádáte.

---------------------------------------

Pro nabídku a zlepšení našich výrobků a služeb používáme soubory cookies, čisté GIFy a další webové technologie.

* **Online nástroje pro data**: K zajišťování funkcí našich produktů a služeb používáme „online nástroje pro data” jako jsou soubory cookies, čisté GIFy a webové majáčky (web beacons). Soubory cookies nám například pomáhají s přihlášením uživatelů a jejich ověřením. Stejné nástroje používáme rovněž ke sběru dat pro zlepšení našich produktů a služeb. Soubory cookies například používáme k zajištění webové analýzy.

* **Možnosti**: Pro podrobnější informace o tom, co jsou soubory cookies a jak spravovat cookies ve Firefoxu, klikněte [zde](https://support.mozilla.org/kb/cookies-information-websites-store-on-your-computer). Dovolujeme si upozornit, že některé funkce našich a dalších produktů a služeb nemusí bez pomoci souborů cookies fungovat správně.


