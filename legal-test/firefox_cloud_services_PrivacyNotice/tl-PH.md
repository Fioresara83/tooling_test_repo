# Abiso sa Privacy ng Mga Serbisyo ng Firefox Cloud

Hulyo 17, 2015
{: datetime="2015-07-17" }

Pinahahalagahan namin ang inyong privacy. Kapag nagpadala ng impormasyon ang Mga Serbisyo ng Firefox Cloud (ang "Mga Serbisyo") sa Mozilla (kami iyon) inilalarawan ng aming [Patakaran sa Privacy ng Mozilla](https://www.mozilla.org/privacy/) kung paano namin ginagamit ang impormasyong iyon.

## Mga bagay na dapat ninyong malaman:

Nagpapadala kayo sa amin ng iba't ibang uri ng data depende sa kung anong mga feature ng Mga Serbisyo ang ginagamit ninyo.

* **Firefox Account**: Kapag nag-sign up ka para sa isang account, natatanggap namin ang iyong email address at hash ng iyong password. Bilang karagdagan, may opsyon kang magdagdag ng larawan sa iyong profile. Kung pipiliin mo ang Gravatar, ibabahagi namin ang iyong email address sa Gravatar upang makuha ang larawan sa iyong profile.
* **Sync**: Kung ginamit ninyo ang Sync, makakatanggap kami ng iba't ibang impormasyon upang i-synchronize ang inyong mga tab, awesome bar, password, bookmark, kagustuhan sa browser at iba pang data sa maraming device.
* **Hanapin ang Aking Device**: Kung na-enable ninyo ang Hanapin ang Aking Device, matatanggap namin ang tinatayang lokasyon ng inyong device kapag nag-sign lang kayo sa inyong Firefox Account at partikular na hiniling sa aming hanapin ang isang nakakonektang device.  Habang naka-sign in, makikita ninyo ang mga huling alam na lokasyon ng inyong device sa isang mapa.  Regular naming dine-delete ang mga lokasyong ito at hindi mangongolekta ng mga karagdagang lokasyon hanggang sa hilingin ninyo sa aming gawin ito.

---------------------------------------

Gumagamit kami ng cookies, mga clear na GIF at iba pang mga teknolohiya sa web upang ialok at pahusayin ang aming mga produkto at serbisyo.

* **Mga Online na Tool ng Data**: Gumagamit kami ng “mga online na tool ng data” gaya ng cookies, mga clear na GIF at web beacon upang ibigay ang functionality ng aming mga produkto at serbisyo. Halimbawa, nakakatulong ang cookies sa pag-sign in at pagpapatotoo ng user. Ginagamit din namin ang mga parehong tool na ito upang mangolekta ng data upang mapahusay ang aming mga produkto at serbisyo. Halimbawa, gumagamit kami ng cookies upang magbigay ng web analytics.

* **Mga Opsyon**: Maaari kayong matuto nang higit pa tungkol sa kung ano ang cookies at mamahala ng cookies sa Firefox sa pamamagitan ng pag-click [dito](https://support.mozilla.org/kb/cookies-information-websites-store-on-your-computer). Tandaang maaaring hindi gumana nang maayos ang ilang partikular na feature ng aming mga produkto at serbisyo at iba pang mga produkto at serbisyo kung walang tulong ng cookies.
