Tato verze Smlouvy vývojáře vstoupí v účinnost dne 2. listopadu 2015

Pokud předkládáte Doplňky OS Firefox (dle definice níže), následující části Smlouvy vývojáře se pro vás neuplatní: Platby, Daně a Vrácení peněz. 

Tato úvodní část je souhrnem podmínek uvedených níže. Jejím úkolem je umožnit snazší porozumění; přečtěte si však celý dokument, jelikož když s ním souhlasíte, znamená to, že ho přijímáte celý, nejen toto shrnutí:

1. Abyste mohli být vývojářem Obsahu Marketplace, musí vám být alespoň 18 let nebo musíte mít souhlas rodičů, kteří budou dohlížet a jednat s našimi službami vaším jménem.
2. Musíte splňovat všechny platné podmínky a zásady, a to včetně směrnic ohledně ochrany soukromí a obsahu.
3. Pokud váš Obsah Marketplace shledáme škodlivým nebo nežádoucím nebo pokud porušíte naše zásady nebo tyto Podmínky, můžeme ho odstranit z Firefox Marketplace.
4. Za váš Obsah Marketplace odpovídáte výhradně vy, což znamená, že jste &rsquo;zodpovědní za dodržování vývozních předpisů, zákonů, poskytování náhrad a podpory. Pokud svůj Obsah Marketplace prodáváte, zodpovídáte za daně, tvorbu cen a náhrady. Pokud používáte náš integrovaný platební systém, integrovaní zpracovatelé plateb mohou souhlasit s převzetím vrácení daní z obratu/DPH a další otázky související s platbami.
5. Nepodnikejte &rsquo;nic ilegálního ani nic, co by mohlo ublížit nám nebo ostatním.
6. Neodpovídáme &rsquo;za vaše použití Firefox Marketplace, váš Obsah Marketplace ani za akce ostatních uživatelů, a to včetně ostatních vývojářů.
7. Za svůj &rsquo;Obsah Marketplace a vaše použití nebo zneužití Firefox Marketplace odpovídáte vy.

## Úvod

Společnost Mozilla Corporation, sídlem 331 E. Evelyn Avenue, Mountain View, CA 94041, Spojené státy americké („společnost Mozilla“, „my“) se zavázala nabízet výběr a inovaci na internetu. Proto jsme vytvořili Firefox Marketplace – veřejně dostupnou webovou stránku umožňující distribuci Obsahu Marketplace uživatelům k použití na jejich zařízeních.

## Definice 

- &ldquo;Atributy značky&rdquo; znamenají obchodní názvy, ochranné známky, servisní značky, loga, doménová jména a jiné charakteristické znaky značky každé strany tak, jak je příslušná smluvní strana případně vlastní (nebo používá v rámci licence).
- &ldquo;Firefox Marketplace&rdquo; znamená naši online platformu pro vývojáře pro šíření Obsahu Marketplace koncovým uživatelům.
- &ldquo;Zařízení s OS Firefox&rdquo; znamená zařízení distribuovaná Partnery Mozilla s využitím operačního systému OS Firefox vyvinutého společností Mozilla.
- &ldquo;Doplňky OS Firefox&rdquo; znamená software vyvinutý s využitím WebExtensions, které rozšířují funkce OS Firefox. Doplňky se rovněž běžně označují za rozšíření nebo doplnění.
- &ldquo;Obsah Marketplace &rdquo; znamená aplikace (včetně her), které jsou vyvinuty s využitím otevřených internetových technologií, které běží na více platformách, jakož i Doplňky OS Firefox.
- &ldquo;Partneři Mozilla &rdquo; znamenají poskytovatele telekomunikačních služeb, výrobce zařízení a distributory zařízení.


## Podmínky upravující použití Firefox Marketplace

Jako vývojář jste zváni, abyste k distribuci vašeho Obsahu Marketplace použili Firefox Marketplace. Vaše použití Firefox Marketplace je upraveno podmínkami této smlouvy s vývojářem, [podmínkami použití Firefox Marketplace](/media/docs/terms/cs.html), a zásadami Firefox Marketplace uvedeným v této smlouvě a zveřejněným na Firefox Marketplace; které jsou zde uvedeny pro referenci (společně označovány jako „Podmínky“).


## Souhlas s podmínkami

Použitím Firefox Marketplace souhlasíte, že je vám alespoň 18 let nebo jednáte se souhlasem a pod dohledem vašeho rodiče; že máte plné právo, oprávnění a pravomoc přijmout tyto Podmínky svým jménem nebo případně jménem svého zaměstnavatele nebo jiného subjektu, který zastupujete.

Tyto Podmínky se mohou změnit v důsledku inovací nebo zavedení nových funkcí Firefox Marketplace. Vyhrazujeme si právo změnit tyto podmínky podle našeho uvážení; pokud budeme dělat významné změny, budeme vás informovat.


## Zásady ochrany soukromí Firefox Marketplace

Bude třeba, abyste společnosti Mozilla v rámci registrace a používání Firefox Marketplace jako vývojář poskytli informace o vás (jako jdou identifikační a kontaktní údaje). S vašimi informacemi budeme zacházet v souladu se [zásadami ochrany soukromí Firefox Marketplace](/media/docs/privacy/cs.html). Některé funkce Firefox Marketplace zajišťují třetí strany. Služeb třetích stran využíváme například ke generování hodnocení aplikací a zpracovávání plateb za aplikace. Souhlasíte, že veškeré informace poskytnuté těmto třetím stranám budou vždy přesné, správné a aktuální. Nezávislí poskytovatelé služeb mají vlastní zásady ochrany soukromí a podmínky použití; doporučujeme vám, abyste si je přečetli.


## Správa Firefox Marketplace

Ve vztahu mezi vámi a společností Mozilla odpovídáte za váš Obsah Marketplace jedině vy. Vzhledem k tomu, že potřebujeme spravovat Firefox Marketplace (včetně prevence zneužívání), zařazení a zobrazení jakéhokoliv Obsahu Marketplace na Firefox Marketplace je na uvážení společnosti Mozilla.&rsquo; Mozilla, její komunita, nebo ostatní poskytovatelé společnosti Mozilla mohou kdykoli revidovat nebo testovat libovolný váš Obsah Marketplace za účelem ověření souladu s těmito Podmínkami a jinými příslušnými zásadami.

I když můžete mít možnost určit, ve které zemi chcete &rsquo; Obsah Marketplace distribuovat, berte na vědomí, že Firefox Marketplace je navržen tak, aby byl k dispozici na všech zařízení, na kterých lze spustit Open Web technologii a v současnosti nepovoluje příjem Obsahu Marketplace na konkrétní zařízení.

Jedině vy zodpovídáte za vztah mezi vámi a koncovými uživateli vašeho Obsahu Marketplace. 


## Platby

Svůj Obsah Marketplace se můžete rozhodnout poskytnout zdarma. Pokud si přejete účtovat za váš Obsah Marketplace poplatek, můžete tak udělat prostřednictvím integrovaného systému zpracovávání plateb Firefox Marketplace &rsquo; nebo prostřednictvím vašeho vlastního systému zpracovávání plateb. V žádném případě na sebe však společnost Mozilla nebere zodpovědnost prodejce ani jiné povinnosti s ohledem na váš Obsah Marketplace.

Pokud se rozhodnete používat integrovaný systém zpracovávání plateb Firefox Marketplace, budete si muset zaregistrovat platební účet u příslušného integrovaného zpracovatele plateb. Pojem &ldquo;platební účet&rdquo; používaný v tomto dokumentu znamená účet u integrovaného zpracovatele plateb v souladu se samostatnou smlouvou mezi vámi a integrovaným zpracovatelem plateb, která opravňuje integrovaného zpracovatele plateb ke shromažďování a vyřizování plateb týkajících se vašeho Obsahu Marketplace na portálu Firefox Marketplace vaším jménem. Náš systém zpracovávání plateb vám může nabízet různé zpracovatele plateb v různých právních řádech - seznam integrovaných zpracovatelů plateb a jejich standardní podmínky jsou [k dispozici zde](/media/docs/pay-providers/all.html?v1). Když používáte integrovaného zpracovatele plateb, opravňujete nás sdílet vaše informace s integrovaným zpracovatelem plateb v rozsahu nutném pro poskytnutí služeb zpracovatele plateb.  Zpracovatelé plateb jsou třetí strany a využitím jejich služeb souhlasíte s dodržováním jejich zásad ochrany soukromí a podmínek poskytování služeb.

Pokud se rozhodnete používat integrovaný systém plateb Firefox Marketplace, &rsquo; bude vám také účtován poplatek za transakce za nákupy vašeho Obsahu Marketplace koncovými uživateli. Současný přehled poplatků naleznete
na <https://developer.mozilla.org/docs/Apps/Marketplace_Payments>. Vyhrazujeme si právo občas upravovat poplatky podle našeho uvážení.

Pokud prodáváte Obsah Marketplace, zodpovídáte také za daně (včetně daně z obratu/DPH), stanovení cen, náhrad a všech dalších povinností týkajících se plateb. Pokud používáte integrovaný platební systém, integrovaný zpracovatel plateb může souhlasit s převzetím daně z obratu/DPH, záznamů obchodníka, náhrad a dalších otázek souvisejících s platbami místo vás. Poplatky, které si účtujete, náhrady, daň z obratu/DPH, které dlužíte, a další záležitosti související s platbami, jsou výhradně záležitostí vyjednávání mezi vámi, zpracovatelem platby a kupujícím vašeho Obsahu Marketplace.

Pokud používáte svůj vlastní systém zpracovávání plateb, vy nebo váš zpracovatel plateb budete obchodníkem pro daný nákup Obsahu Marketplace, a to podle vašeho vztahu se zpracovatelem platby.


## Daně

Jelikož prodávajícím Obsahu Marketplace koncovému uživateli Firefox Marketplace jste vy, nikoliv společnost Mozilla, musíte stanovit, zda je účtovaný poplatek uživatele za stažení obsahu Marketplace zdanitelný a určit i příslušnou daňovou sazbu. Také zodpovídáte za odvádění daní příslušným finančním úřadům, a to v závislosti na transakcích.

Pokud používáte integrovaný systém zpracování plateb Firefox Marketplace, integrovaní zpracovatelé plateb mohou poskytovat služby stanovení a odvodu daně z obratu/DPH vaším jménem. Společnost Mozilla nemá vůči vám s ohledem na Obsah Marketplace žádné daňové povinnosti, a to včetně například povinností sledovat a zpracovávat platby, ověřovat placené nebo dříve zaplacené stažení, vést záznamy o platbách, nebo hradit, vykazovat nebo účtovat daně z obratu, použití nebo spotřební daně. Další informace si prostudujte na stránkách [Nejčastější daňové dotazy](https://developer.mozilla.org/docs/Apps/Marketplace_Payments/Tax_FAQ) společnosti Mozilla a ohledně výběru a odvodu daní se poraďte se svým advokátem nebo správcem daně.


## Vrácení peněz

Zodpovídáte za veškeré náhrady, zpětné poplatky a jiné zpětné platby kupujícímu vašeho Obsahu Marketplace, a to podle platného zákona. Pokud používáte integrovaný systém zpracování plateb Firefox Marketplace, tímto souhlasíte s následujícím:

1. Tímto společnosti Mozilla a našim partnerům dáváte svolení poskytnout kupujícímu plnou náhradu ceny Obsahu Marketplace na váš účet v případě, že kupující požádá o vrácení do 30 minut po zakoupení nebo později (v případě potřeby podle platných právních předpisů). Po uplynutí této lhůty mohou být schváleny nebo odmítnuty žádosti o náhradu v závislosti na jejich zdůvodnění. Náhrady lze vyplatit po 30minutovém období pro náhradu, a to pokud bude zjištěno, že váš Obsah je vadný, obsahuje malware, porušuje naše zásady (včetně našich [Kontrolních kritérií marketplace](https://developer.mozilla.org/docs/Apps/Marketplace_review_criteria)), není dostupný nebo nefunguje dle informací; a
2. Společnost Mozzila může vyšetřit a určit odpovídající opatření pro abnormální objemy požadavků na náhradu pro případ konkrétního Obsahu Marketplace, aby se zajistila kvalita a přesnost uvádění obsahu.

## Podpora

Za poskytnutí odpovídající technické podpory koncovým uživatelům a poskytnutí odpovídajících kontaktních informací podpory (včetně zobrazení na každé stránce podrobností Obsahu Marketplace) pro podporu zákazníků odpovídáte jedině vy. Pokud neposkytnete odpovídající podporu ke svému Obsahu Marketplace, výsledkem mohou být špatné recenze Obsahu Marketplace, méně výrazné umístění Obsahu Marketplace, nižší prodeje, spory ohledně fakturace nebo dokonce stažení nebo odstranění z Firefox Marketplace.


## Závazky související s ochranou osobních údajů

Souhlasíte s tím, že koncovým uživatelům poskytnete právně odpovídající zásady ochrany osobních údajů, které budou přesně popisovat veškeré shromažďování, používání nebo zpřístupňování informací, které od koncových uživatelů získáte. Všechny aplikace musejí mít zásady ochrany soukromí. Tímto prohlašujete a zaručujete, že veškeré informace, které jsou poskytovány společností Mozilla o uživatelích, budou použity výhradně v souladu s vašimi zásadami ochrany osobních údajů a soukromí a platnými zákony na ochranu osobních údajů.

Souhlasíte s tím, že zajistíte, aby veškerá reklama prezentovaná koncovým uživatelům vašeho Obsahu Marketplace splňovala všechny požadavky těchto Podmínek a zásad ochrany osobních údajů, a to v souladu s platnými zákony na ochranu soukromí a 
ochranu osobních údajů.  Například, (i) vložené reklamy a vaše používání údajů získaných z takové reklamy musí být v souladu s platnými právními předpisy, (ii) vložená reklama nesmí obsahovat žádný &ldquo;spyware,&rdquo; &ldquo;malware&rdquo; nebo škodlivý kód a nesmí způsobit újmu na zdraví osob nebo poškození jakéhokoliv majetku, a (iii) musíte nabídnout smysluplné oznámení a možnosti případného sledování, které vede k vám nebo třetím stranám při zprostředkování reklamy nebo propagace uživatelům.


## Prodej vašich aplikací na portálu Firefox Marketplace

Odpovídáte za nahrání Obsahu Marketplace na portál Firefox Marketplace, poskytnutí přesných informací o produktu a službách Obsahu Marketplace uživatelům, pokud jde o vlastnosti a funkce vašeho Obsahu Marketplace, a přesné sdělování oprávnění zabezpečení a uživatelských dat nezbytných pro Obsah Marketplace a jeho fungování na uživatelských zařízeních. Pokud produkt či služba jsou nepřesné nebo vyžadují aktualizaci či úpravu, zavazujete se provést tyto aktualizace či úpravy rychle. Pokud vy a společnost Mozilla nemáte písemnou smlouvu uvádějící jinak, váš Obsah Marketplace nesmí nijak naznačovat, že je vyráběn či schválen společností Mozilla.


## Omezení obsahu

Veškerý obsah, který distribuujete na Firefox Marketplace, musí splňovat  &rsquo; [Kontrolní kritéria Marketplace](https://developer.mozilla.org/en-US/Marketplace/Publishing/Marketplace_review_criteria), [Kontrolnáí kritéria Doplňků OS Firefox](https://developer.mozilla.org/en-US/docs/Mozilla/Firefox_OS/Add-ons/Review_criteria) &#40;společnosti Mozilla, pokud váš Obsah Marketplace představuje Doplněk OS Firefox&#41;, and [Conditions of Use](https://www.mozilla.org/about/legal/acceptable-use). Kromě toho Firefox Marketplace vyžaduje, aby všechny aplikace byly ohodnoceny International Age Rating Coalition („IARC“).  Vývojáři Firefox Marketplace mají přístup k certifikačnímu nástroji hodnocení IARC, a to zdarma jako součást postupu nahrávání aplikace.  IARC je třetí stranou a použitím jejího nástroje k certifikaci hodnocení se zavazujete, že se budete řídit [zásadami ochrany osobních údajů IARC](https://www.globalratings.com/IARCPRODClient/privacypolicy.aspx) a [Podmínkami používání IARC](https://www.globalratings.com/IARCPRODClient/termsofuse.aspx). 


## Účty

Na zasílání Obsahu Marketplace na Firefox Marketplace se vyžaduje [Účet Firefox](https:accounts.firefox.com). Nesete odpovědnost za veškeré činnosti, které probíhají na vašem účtu a souhlasíte, že budete dodržovat [Podmínky poskytování služeb](https://www.mozilla.org/about/legal) a [Oznámení o ochraně osobních údajů](https://www.mozilla.org/privacy/firefox-cloud) Firefox.


## Hodnocení a statistiky aplikace 

Firefox Marketplace umožňuje koncovým uživatelům, kteří si instalují Obsah Marketplace, aby ho hodnotili a komentovali. Společnost Mozilla vám může poskytovat souhrnné statistiky týkající se využití vašeho Obsahu Marketplace. Podskupina těchto informací může být použita pro určení umístění Obsahu Marketplace v portálu Firefox Marketplace a může být zveřejněna na portálu Firefox Marketplace a prostřednictvím našich API. Zatímco společnost Mozilla bude mít k těmto údajům přístup, některé funkce Firefox Marketplace vám umožňují vedení soukromých hrubých statistik, které budou dalším vývojářům a uživatelům nepřístupné.


## Odstranění, odebrání a vymazání

### Odebrání vámi

Libovolný váš Obsah Marketplace můžete odebrat, aby nadále nebyl distribuován prostřednictvím Firefox Marketplace, nicméně musíte i nadále dodržovat tyto podmínky a smlouvu s vašimi koncovými uživateli. Souhlasíte s tím, že odstranění Obsahu Marketplace z distribuce prostřednictvím Firefox Marketplace (a) nebude mít vliv na licenční práva uživatelů, kteří již dříve zakoupili nebo stáhli Obsah Marketplace, (b) nezpůsobí odebrání Obsahu Marketplace z počítačů, hardwaru nebo jiných zařízení uživatelů nebo z jakékoliv části Firefox Marketplace, kde jsou dříve stažené aplikace uložené jménem uživatelů (pokud existují), nebo (c) nemění vaši povinnost dodávat nebo zajišťovat podporu pro takový Obsah Marketplace nebo služby, které byly dříve zakoupené nebo stažené uživateli.

Společnost Mozilla nebude udržovat žádnou část Obsahu Marketplace na Firefox Marketplace, který jste z portálu Firefox Marketplace odstranili a u něhož jste společnosti Mozilla zaslali písemné oznámení, že k takovému odstranění došlo z důvodu (i) obvinění z porušení nebo skutečného porušení libovolných autorských práv, ochranných známek, obchodních tajemství, obchodních úprav, patentů nebo jiných práv duševního vlastnictví jakékoli osoby, (ii) obvinění z pomluvy nebo skutečné pomluvě, (iii) tvrzení o porušení nebo skutečnému porušení práva jakékoli třetí strany ohledně publicity nebo ochrany soukromí, nebo (iv) obvinění nebo zjištění, že tento Obsah Marketplace není v souladu s platnými právními předpisy. Pokud je váš Obsah Marketplace odstraněn z portálu Firefox Marketplace kvůli porušení práva, pomluvě, porušení publicity nebo práv na ochranu soukromí a platných právních předpisů, jak je popsáno výše, odškodníte každého koncového uživatele, který takový Obsah Marketplace zakoupil v období 60 dnů předcházejících stažení, a to částkou zaplacenou tímto koncovým uživatelem za daný Obsah Marketplace.

Pokud odeberete veškerý svůj Obsah Marketplace, můžete tyto Podmínky vypovědět tím, že společnosti Mozilla zašlete písemnou výpověď s 30denní výpovědní lhůtou. Všechny vaše povinnosti vyplývající z těchto Podmínek související s vaším Obsahem Marketplace zůstávají v platnosti i po jakémkoliv ukončení těchto Podmínek, a to včetně vašeho závazku s ohledem na nesplacené náhrady, veškerá prohlášení a záruky, jakož i odškodnění společnosti Mozilla.


### Odstranění společností Mozilla

Společnost Mozilla má právo (nikoli však povinnost) podle vlastního uvážení odstranit libovolný obsah, který podle rozumného uvážení společnosti Mozilla porušuje libovolnou zásadu společnosti Mozilla, nebo je nějakým způsobem škodlivý nebo nežádoucí.

Aniž by tím bylo omezeno výše uvedené, pokud společnost Mozilla upozorníte nebo jinak zjistí a určí na základě svého vlastního uvážení, že jakýkoliv Obsah Marketplace nebo jeho část (zejména jakékoliv ochranné známky, loga nebo jiné funkce značky spojené s takovým obsahem Marketplace): (a) porušuje naše [kritéria kontroly Marketplace](https://developer.mozilla.org/docs/Apps/Marketplace_review_criteria) nebo jinou zásadu Firefox Marketplace, (b) může zakládat závazek pro společnost Mozilla nebo někoho jiného, nebo (c) poruší tyto Podmínky, může společnost Mozilla zrušit dostupnost Obsahu Marketplace prostřednictvím portálu Firefox Marketplace, odstranit obsah z portálu Firefox Marketplace, označit, filtrovat, upravit související materiály (včetně například popisů, snímků obrazovky nebo metadat), přeřadit Obsah Marketplace nebo podniknout jiná nápravná opatření, a to dle vlastního uvážení. Máte-li jakékoli dotazy nebo obavy týkající se odstraňování, můžete nás kontaktovat na [adrese] https://www.mozilla.org/about/legal/report-abuse/

Společnost Mozilla může kdykoli pozastavit nebo ukončit platnost těchto Podmínek s vámi, pokud společnost Mozilla již nebude poskytovat Firefox Marketplace nebo pokud bude společnost Mozilla přesvědčena, že jste porušili některé zásady nebo porušili tyto Podmínky.


## Licence

Společnost Mozilla vám doporučuje zpřístupnit váš obsah Marketplace s licencí open source jako MPL pro zdrojový kód a licencí Creative Commons pro tvůrčí práce. 

Společnosti Mozilla a jejím dceřiným společnostem tímto udílíte nevýhradní, celosvětovou, bezplatnou a přenosnou licenci s možností udílení podlicence v souladu s veškerými vašimi právy, která je nezbytná pro poskytnutí vašeho Obsahu Marketplace a souvisejících Atributů značky v souvislosti s Firefox Marketplace, nezávislými trhy a na veškerých zařízeních, která podporují Obsah Marketplace. Pro vyjasnění, aniž by tím bylo dotčeno výše uvedené, tato licence znamená, že jsme oprávněni distribuovat a propagovat váš Obsah Marketplace tak, aby (a) jej mohli uživatelé najít a nainstalovat přímo z Firefox Marketplace, (b) bylo možné jej poskytnout ke stažení/distribuci z nezávislých trhů a aby jej mohli najít a nainstalovat uživatelé takových nezávislých trhů, které distribuují Obsah Marketplace a (c) byl předem nahrán Partnery Mozilla do zařízení s OS Firefox a aby byl vyhledán a používán jako předem nahraný v takových zařízeních s OS Firexfox.  Obsah Marketplace může být dostupný na libovolné platformě, která dokáže spouštět otevřené webové technologie a a na více zařízeních, jako jsou telefony, tablety, stolní počítače a TV.

Partnerům Mozilla tímto udílíte nevýhradní, celosvětovou, bezplatnou a přenosnou licenci s možností udílení podlicence v souladu s veškerými vašimi právy, která je nezbytná pro poskytnutí vašeho Obsahu Marketplace a souvisejících Atributů značky v souvislosti s Firefox Marketplace, nezávislými trhy a na veškerých zařízeních, která podporují Obsah Marketplace.  Výše uvedená licence zahrnuje, v příslušných případech, právo (nikoliv však povinnost) Partnerů Mozilla předběžně nahrát takový obsah Marketplace do zařízení Firefox OS a poskytnout obsah Marketplace v souvislosti se službami dostupnými prostřednictvím zařízení Firefox OS.

Tímto udílíte společnosti Mozilla, jejím dceřiným společnostem a Partnerům Mozilla a jejich příslušných prodejním partnerům nevýhradní, celosvětovou, bezplatnou licenci s možností poskytnutí podlicence k využívání Atributů značky v souvislosti s vašim Obsahem Firefox při marketingu, prodeji a v propagačních materiálech souvisejících s Obsahem Marketplace.

Ve vztahu mezi společností Mozilla a vámi vlastní každá ze smluvních stran veškerá práva, nároky a zájmy, zejména všechna práva duševního vlastnictví, vztahující se k Atributům značky. S výjimkou omezeného rozsahu výslovně upraveného těmito Podmínkami, ani neudílí ani jedna ze smluvních stran , ani druhá smluvní strana nenabývá žádné právo, nárok ani podíl (včetně například jakýchkoliv odvozených licencí) k jakýmkoli atributům značky druhé smluvní strany. Nic v těchto Podmínkách vám nedává právo užívat jakákoliv obchodní názvy, &rsquo;ochranné známky, servisní značky, loga, doménová jména ani jiné charakteristické atributy značky společnosti Mozilla.


## Publicita

Společnost Mozilla a její propojené osoby nebo Partneři Mozilla mohou zahrnout vaše Atributy značky, snímky obrazovky, videa a ukázky vašeho Obsahu Marketplace a libovolného obsahu přístupného nebo přenášeného skrze Obsah Marketplace v prezentacích, marketingových materiálech, marketingových akcích, setkáních vývojářů, finančních zprávách, výpisech webových stránek (včetně odkazů na vaše webové stránky), tiskových zprávách a seznamech zákazníků (což zahrnuje zejména seznamy zákazníků zveřejněné na webových stránkách společnosti Mozilla) pro účely marketingu Firefox Marketplace, OS Firefox, produktů a služeb společnosti Mozilla, nebo zveřejňování vašeho Obsahu Marketplace.


## Prohlášení a záruky

Prohlašujete a zaručujete, že:

1. Máte a budete mít všechna práva nutná ke zveřejňování, uvádění, provádění, použití, reprodukci a přenášení vašeho Obsahu Marketplace po celém světě, stejně jako práva poskytnout takové právo ostatním (včetně společnosti Mozilla);
2. Pokud váš Obsah Marketplace obsahuje některé komerční identifikátory, jako jsou ochranné známky, servisní známky nebo obchodní úpravy, máte po celém světě zákonná práva k užívání a opravňování k používání díla, designu, emblémů, názvů a dalších prvků.
3. Popisy a další údaje, které poskytujete o Obsahu Marketplace jsou pravdivé podle vašeho nejlepšího vědomí a
4. váš Obsah Marketplace je doprovázen dostupnou smlouvou, která popisuje práva uživatelů.

## Vyloučení záruk

PORTÁL FIREFOX MARKETPLACE JE POSKYTOVÁN "TAK JAK JE". SPOLEČNOST MOZILLA, JEJÍ PŘISPĚVATELÉ, POSKYTOVATELÉ LICENCÍ A DISTRIBUTOŘI ODMÍTAJÍ VEŠKERÉ ZÁRUKY, AŤ VÝSLOVNÉ NEBO ODVOZENÉ, VČETNĚ NAPŘÍKLAD ODVOZENÝCH ZÁRUK OBCHODOVATELNOSTI, VHODNOSTI PRO URČITÝ ÚČEL A NEPORUŠENÍ PRÁV. NĚKTERÉ PRÁVNÍ ŘÁDY NEUMOŽŇUJÍ VÝJIMKY NEBO OMEZENÍ ODVOZENÝCH ZÁRUK, TAKŽE TOTO VYLOUČENÍ SE NA VÁS NEMUSÍ VZTAHOVAT.


## Omezení odpovědnosti

VÝSLOVNĚ ROZUMÍTE A SOUHLASÍTE S TÍM, ŽE S VÝJIMKOU ZÁKONNÝCH USTANOVENÍ, NENESOU SPOLEČNOST MOZILLA, JEJÍ SPOLUPRACOVNÍCI, POSKYTOVATELÉ LICENCÍ, DCEŘINÉ SPOLEČNOSTI, PŘIDRUŽENÉ SPOLEČNOSTI ANI DISTRIBUTOŘI VŮČI VÁM ŽÁDNOU ODPOVĚDNOST V SOULADU S JAKOUKOLIV TEORIÍ O ODPOVĚDNOSTI ZA ŽÁDNÉ PŘÍMÉ, ZVLÁŠTNÍ, NÁHODNÉ, NÁSLEDNÉ, PENĚŽNÍ NEBO EXEMPLÁRNÍ ŠKODY, KTERÉ VÁM PŘÍPADNĚ VZNIKNOU, VČETNĚ ZTRÁTY DAT, AŤ UŽ SI SPOLEČNOST MOZILLA NEBO JEJÍ ZÁSTUPCI BYLI UPOZORNĚNI NEBO MĚLI BÝT VĚDOMI MOŽNOSTI VZNIKU TAKOVÝCH ŠKOD. SPOLEČNOST MOZILLA &rsquo;V ŽÁDNÉM PŘÍPADĚ NENESE CELKOVOU ODPOVĚDNOST ZA ŽÁDNÉ ŠKODY VYPLÝVAJÍCÍ Z NEBO TÝKAJÍCÍ SE TĚCHTO PODMÍNEK VYŠŠÍ NEŽ (I) 100 DOLARŮ NEBO (II) CELKOVÉ ČÁSTKY VYPLACENÉ VÁM SPOLEČNOSTÍ MOZILLA ZA POSLEDNÍCH DVANÁCT MĚSÍCŮ BEZPROSTŘEDNĚ PŘEDCHÁZEJÍCÍCH ÚVODNÍMU UPLATNĚNÍ JAKÉHOKOLIV NÁROKU(PLATÍ VYŠŠÍ Z UVEDENÝCH MOŽNOSTÍ).  NĚKTERÉ PRÁVNÍ ŘÁDY NEUMOŽŇUJÍ VYLOUČENÍ NEBO OMEZENÍ URČITÝCH TYPŮ ODPOVĚDNOSTI, TAKŽE OMEZENÍ SE NA VÁS NEMUSÍ VZTAHOVAT.


## Vyvázání; Odškodnění

Vyvazujete společnost Mozilla, její vedoucí pracovníky, zaměstnance, zástupce a nástupce z nároků, požadavků a škod všeho druhu či povahy vyplývající z nebo související s případnými spory s ostatními uživateli, včetně vývojářů Obsahu Marketplace.

Pokud některá třetí strana vznese stížnost proti společnosti Mozilla z důvodu vašeho použití portálu Firefox Marketplace nebo použití vašeho obsahu Marketplace, budete bránit společnost Mozilla před jakoukoliv újmou, ztrátami a výdaji všeho druhu (včetně nákladů právního zastoupení v rozumné výši) souvisejících s daným nárokem.


## Všeobecné právní podmínky

Tyto Podmínky představují celé právní ujednání mezi vámi a společností Mozilla a vztahují se na vaše používání Firefox Marketplace a zcela nahrazují veškeré další dohody mezi vámi a společností Mozilla ve vztahu k Firefox Marketplace, pokud jste si se společností Mozilla samostatně nevyjednali a nepodepsali s ní smlouvu o používání Firefox Marketplace (dále jen „Přizpůsobená smlouva”), přičemž v takovém případě má přednost Přizpůsobená smlouva. Nic v těchto Podmínkách vám neposkytuje žádné právo na používání ochranných známek, obchodních názvů, servisních značek nebo obchodních úprav společnosti Mozilla nebo jejích poskytovatelů licence; společnost Mozilla si vyhrazuje veškerá práva, nároky a podíly. Pro informace o našich ochranných známkách, viz naše zásady o použití ochranné známky a loga.

Souhlasíte s tím, že i v případě, že společnost Mozilla neuplatní nebo nebude vymáhat jakékoliv právo nebo opravný prostředek, který je obsažen v těchto Podmínkách (nebo na které má společnost Mozilla nárok podle platného práva), nebudete to považovat za formální vzdání se práv společnosti Mozilla, a že tato práva nebo opravné prostředky budou společnosti Mozilla i nadále k dispozici.

Pokud kterýkoli soud, který má pravomoc rozhodovat o této záležitosti, rozhodne, že jakékoliv ustanovení těchto Podmínek je neplatné, bude takové ustanovení odebráno z těchto podmínek, aniž by to ovlivnilo zbývající část těchto Podmínek. Zbývající ustanovení těchto Podmínek zůstane i nadále platná a vymahatelná.
OMEZENÍ VÝVOZU. VAŠE DISTRIBUCE OBSAHU MARKETPLACE NA PORTÁLU FIREFOX MARKETPLACE MŮŽE PODLÉHAT ZÁKONŮM A PŘEDPISŮM USA O VÝVOZU. MUSÍTE DODRŽOVAT VŠECHNY PŘÍSLUŠNÉ MÍSTNÍ I MEZINÁRODNÍ ZÁKONY A PŘEDPISY o vývozu, KTERÉ SE VZTAHUJÍ NA DISTRIBUCI OBSAHU MARKETPLACE. MEZI TYTO ZÁKONY PATŘÍ OMEZENÍ MÍST URČENÍ, UŽIVATELŮ A KONCOVÉHO UŽÍVÁNÍ.

Pokud vám byla poskytnutá přeložená verze anglického znění těchto Podmínek, souhlasíte, že taková přeložená kopie vám byla poskytnuta pouze pro vaše pohodlí. V rozsahu, v jakém se překlad liší od anglické jazykové verze těchto Podmínek bude mít anglické znění přednost.

Práva upravená v těchto podmínkách nesmíte postoupit ani převést na jinou osobu bez předchozího písemného souhlasu společnosti Mozilla. Své povinnosti nebo povinnosti vyplývající z těchto Podmínek nesmíte delegovat bez předchozího písemného souhlasu společnosti Mozilla.

## Rozhodné právo a soudní příslušnost

TYTO PODMÍNKY A VÁŠ VZTAH SE SPOLEČNOSTÍ MOZILLA PODLE TĚCHTO PODMÍNEK SE ŘÍDÍ ZÁKONY STÁTU KALIFORNIE VE SPOJENÝCH STÁTECH AMERICKÝCH, S VYLOUČENÍM USTANOVENÍ KOLIZNÍCH NOREM. Vy i společnost Mozilla souhlasíte, že výhradní pravomoc pro řešení veškerých právních otázek vyplývajících z těchto Podmínek budou mít soudy v okrese Santa Clara ve státě Kalifornie. Bez ohledu na výše uvedené souhlasíte s tím, že společnost Mozilla bude přesto oprávněna podat žádost o vydání předběžného soudního opatření (nebo ekvivalentního typu bezodkladného opravného prostředku) v jakémkoli právním řádu.

