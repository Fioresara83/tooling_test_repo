Magkakaroon ng bisa ang bersyong ito ng Kasunduan sa Developer sa Abril 1, 2015

Ang itaas na seksyong ito ay buod ng mga tuntunin sa ibaba. Ibinigay ito upang makatulong sa inyong pag-unawa - ngunit siguraduhing basahin ang buong dokumento, dahil kapag sumang-ayon kayo rito, ipinapahiwatig ninyo na tinatanggap ninyo ang lahat ng ito, hindi lang ang buod na ito:

1. Hindi dapat bababa sa 18 taong gulang ang inyong edad upang maging isang Developer ng Marketplace Content o may pahintulot ng inyong magulang, at pinapamahalaan at nakikipag-ugnayan sila sa aming mga serbisyo sa inyong ngalan.
2. Dapat kayong sumunod sa lahat ng naaangkop na tuntunin at patakaran, kabilang ang mga alituntunin sa privacy at content.
3. Maaari naming alisin ang inyong Marketplace Content sa Firefox Marketplace kung mapag-alaman naming nakakapinsala o hindi ito katanggap-tanggap o kung nilabag ninyo ang aming mga patakaran o ang Mga Tuntuning ito.
4. Kayo lang ang may responsibilidad para sa inyong Marketplace Content, na nangangahulugang kayo ang may responsibilidad sa mga regulasyon sa pag-export, pagsunod sa mga batas, refund at suporta. Kung ibebenta ninyo ang inyong Marketplace Content, may responsibilidad din kayo sa mga buwis, pagpepresyo at refund. Kung ginamit ninyo ang aming pinag-isang system ng pagbabayad, maaaring sumang-ayon ang mga pinag-isang processor ng bayad na talakayin ang mga isyu sa benta/VAT, mga refund at iba pang mga isyung nauugnay sa pagbabayad para sa inyo.
5. Huwag gumawa ng anumang ilegal o makakasama sa atin o sa ibang tao.
6. Wala kaming responsibilidad sa inyong paggamit ng Firefox Marketplace, sa inyong Marketplace Content o sa mga pagkilos ng iba pang mga user, kabilang ang iba pang mga developer.
7. Kayo ang may responsibilidad sa inyong Marketplace Content at sa inyong paggamit o maling paggamit ng Firefox Marketplace.

## Panimula

Ang Mozilla Corporation (&ldquo;Mozilla&rdquo;, &ldquo;kami&rdquo; o &ldquo;tayo&rdquo;), na matatagpuan sa 331 E. Evelyn Avenue, Mountain View, CA 94041, United States of America, ay naninindigan sa pagpo-promote ng pagpipilian at makabagong ideya sa web. Bilang panghuli, ginawa namin ang &ldquo;Firefox Marketplace&rdquo; &ndash; isang website na available sa publiko na nagbibigay-daan sa inyong ipamahagi ang inyong Marketplace Content sa mga user upang magamit sa kanilang mga device.

## Mga Pagpapakahulugan

- Ang&ldquo;Mga Feature ng Brand&rdquo; ay nangangahulugang mga trade name, trade mark, marka ng serbisyo, logo, pangalan ng domain at iba pang mga nakapagpapakilalang feature ng brand ng bawat partido, alinsunod sa pagkakasunud-sunod, ayon sa pagmamay-ari (o paglilisensya) ng nasabing partido paminsan-minsan.
- Ang&ldquo;Firefox Marketplace&rdquo; ay tumutukoy sa aming online na platform upang maipamahagi ng mga developer ang Marketplace Content sa mga end user.
- Ang&ldquo;Mga FirefoxOS Device&rdquo; ay tumutukoy sa mga device na ipinamamahagi ng Mga Kasosyo ng Mozilla gamit ang Firefox OS operating system na ginawa ng Mozilla.
- Ang&ldquo;Marketplace Content&rdquo; ay nangangahulugang mga app at laro na ginawa gamit ang mga teknolohiya ng open web na maaaring tumakbo sa maraming platform.
- Ang&ldquo;Mga Kasosyo ng Mozilla&rdquo; ay nangangahulugang mga provider ng mga serbisyong telecommunication, manufacturer ng device at distributor ng device.


## Mga Tuntuning Namamahala sa Inyong Paggamit ng Firefox Marketplace

Bilang developer, maaari ninyong gamitin ang Firefox Marketplace upang pangasiwaan ang pamamahagi ng inyong Marketplace Content. Napapailalim ang inyong paggamit ng Firefox Marketplace sa mga tuntunin at kundisyon ng Kasunduan sa Developer na ito, sa [Mga Tuntunin ng Paggamit]ng Firefox Marketplace(/media/docs/terms/en-US.html) at sa mga patakaran ng Firefox Marketplace na tinutukoy sa kasunduang ito at naka-post sa Firefox Marketplace (kung sama-sama, ang &ldquo;Mga Tuntunin&rdquo;), kung saan ang bawat isa sa mga ito ay isinasama rito sa pamamagitan ng pagbanggit.


## Pagtanggap ng Mga Tuntunin

Sa pamamagitan ng paggamit sa Firefox Marketplace, sumasang-ayon kayo na hindi bababa sa 18 taong gulang ang inyong edad o kumikilos nang may pahintulot at pangangasiwa ng inyong magulang; at mayroon kayong ganap na kapangyarihan, kakayahan at awtoridad na tanggapin ang Mga Tuntuning ito sa ngalan ng inyong sarili, o kung naaangkop, ng inyong employer o iba pang entity na kinakatawan ninyo.

Habang umiisip kami ng mga bagong ideya at nagpapakilala ng mga bagong feature para sa Firefox Marketplace, maaaring kailanganing baguhin ang Mga Tuntuning ito. Nakalaan sa amin ang karapatang baguhin ang Mga Tuntuning ito sa aming pagpapasya at kung magsasagawa kami ng mga materyal na pagbabago, aabisuhan namin kayo.


## Patakaran sa Privacy ng Firefox Marketplace

Hihilingin sa inyong magbigay ng impormasyon tungkol sa inyong sarili (gaya ng pagkakakilanlan o mga detalye sa pakikipag-ugnayan) sa Mozilla bilang bahagi ng inyong pagpaparehistro para sa at paggamit ng Firefox Marketplace bilang Developer.  Papangasiwaan namin ang inyong impormasyon alinsunod sa inilarawan namin sa [Abiso sa Privacy ng Firefox Marketplace](/media/docs/privacy/en-US.html).  Ang ilang partikular na feature ng Firefox Marketplace ay pinapatakbo ng mga third party na serbisyo. Halimbawa, gumagamit kami ng mga third party na provider upang bumuo ng mga rating ng app at upang magproseso ng mga bayad sa app. Sumasang-ayon kayo na ang anumang impormasyong ibibigay sa mga third party na provider na ito ay palaging tumpak, wasto at napapanahon. Ang mga third party na provider ay may sariling mga patakaran sa privacy at tuntunin ng paggamit, at hinihikayat kayong basahin ang mga ito.


## Pamamahala sa Firefox Marketplace

Sa pagitan ninyo at ng Mozilla, kayo lang ang may responsibilidad para sa inyong Marketplace Content. Dahil kinakailangan naming mapamahalaan ang Firefox Marketplace (kabilang ang pagpigil sa pang-aabuso), ang Mozilla lang ang magpapasya sa pagsasama at pagpapakita ng anumang Marketplace Content sa Firefox Marketplace. Maaaring suriin o subukan ng Mozilla, ng komunidad nito o ng mga third party na provider ng Mozilla ang anuman sa inyong Marketplace Content para sa pagsunod sa Mga Tuntuning ito at anumang iba pang mga naaangkop na patakaran.

Bagama't maaari ninyong tukuyin kung sa aling store ng bansa gusto ninyong ipamahagi ang inyong Marketplace Content, kinikilala ninyong dinisenyo ang Firefox Marketplace na ma-access sa anumang mga device na maaaring magpatakbo ng teknolohiya ng open web at hindi pinapayagan sa kasalukuyan ang pagpili ng paghahatid ng Marketplace Content sa mga partikular na device.

Kayo lang ang may responsibilidad para sa ugnayan sa pagitan ninyo at ng mga end user ng inyong Marketplace Content. 


## Mga Bayad

Maaari ninyong piliing ibigay ang inyong Marketplace Content nang libre. Kung gusto ninyong maningil ng bayad para sa inyong Marketplace Content, magagawa ninyo ito sa pamamagitan ng alinman sa paggamit sa pinag-isang system ng pagproseso ng bayad ng Firefox Marketplace o paggamit sa sarili ninyong system ng pagproseso ng bayad. Sa alinmang sitwasyon, ang  Mozilla ay walang anumang obligasyon sa pagiging merchant ng talaan o iba pang mga obligasyon may kinalaman sa inyong Marketplace Content.

Kung pinili ninyong gamitin ang pinag-isang system ng pagproseso ng bayad ng Firefox Marketplace, kakailanganin ninyong mag-sign up para sa isang account sa pagbabayad sa naaangkop na pinag-isang processor ng bayad. Ayon sa paggamit dito, ang &ldquo;account sa pagbabayad&rdquo; ay nangangahulugang isang account na ibinigay sa inyo ng pinag-isang processor ng bayad alinsunod sa isang hiwalay na kasunduan sa pagitan ninyo at ng pinag-isang processor ng bayad na iyon, na nagpapahintulot sa pinag-isang processor ng bayad na mangolekta at mag-remit ng mga bayad sa inyong ngalan para sa Marketplace Content na ibinenta sa pamamagitan ng Firefox Marketplace. Ang aming system ng pagproseso ng bayad ay maaaring mag-alok sa inyo ng iba't ibang processor ng bayad sa iba't ibang hurisdiksyon - isang listahan ng mga pinag-isang processor ng bayad at ang mga karaniwang tuntunin ng mga ito ay [available dito](/media/docs/pay-providers/all.html?v1). Kapag gumamit kayo ng pinag-isang processor ng bayad, hanggang kinakailangan upang mabigyan kayo ng processor ng bayad na iyon ng mga serbisyo, pinapahintulutan ninyo kaming ibahagi ang inyong impormasyon sa pinag-isang processor ng bayad na iyon.  Ang Mga Processor ng Bayad ay mga third party, at sa pamamagitan ng paggamit sa kanilang mga serbisyo, sumasang-ayon kayong susunod sa kanilang Mga Patakaran sa Privacy at Mga Tuntunin ng Serbisyo.

Kung pinili ninyong gamitin ang pinag-isang system ng pagbabayad ng Firefox Marketplace, sisingilin din kayo ng bayarin sa transaksyon para sa mga pagbili ng end user ng inyong Marketplace Content. Makikita ninyo ang aming kasalukuyang iskedyul ng bayarin
sa <https://developer.mozilla.org/docs/Apps/Marketplace_Payments>. Nakalaan sa amin ang karapatang baguhin ang mga bayarin paminsan-minsan sa aming pagpapasya.

Kung ibinebenta ninyo ang inyong Marketplace Content, may responsibilidad din kayo sa buwis (kabilang ang mga buwis sa pagbebenta/VAT), pagpepresyo, mga refund at anumang iba pang mga obligasyon sa pagbabayad. Kung ginagamit ninyo ang pinag-isang system ng pagbabayad, maaaring sumang-ayon ang pinag-isang processor ng bayad na talakayin ang mga isyu sa benta/VAT, merchant ng talaan, mga refund at iba pang mga isyung nauugnay sa pagbabayad para sa inyo. Ang mga bayaring sinisingil ninyo, mga refund, buwis sa pagbebenta/VAT na dapat ninyong bayaran at iba pang mga isyung nauugnay sa pagbabayad ay tanging sa pagitan ninyo, ng processor ng bayad na iyon at ng mga bumili ng inyong Marketplace Content.

Kung ginagamit ninyo ang sarili ninyong system ng pagproseso ng bayad, kayo o ang inyong processor ng bayad ang magiging merchant ng talaan para sa pagbebenta ng inyong Marketplace Content, depende sa inyong ugnayan sa inyong processor ng bayad.


## Mga Buwis

Dahil kayo, hindi ang Mozilla, ang nagbebenta ng inyong Marketplace Content sa mga end user ng Firefox Marketplace, may responsibilidad  kayong tukuyin kung mabubuwisan ang pagsingil ng bayarin sa isang user para sa pagda-download ng Marketplace Content at naaangkop na rate ng buwis. Bilang karagdagan, may responsibilidad kayo sa pagre-remit ng mga buwis sa naaangkop na awtoridad sa pagbubuwis batay sa transaksyon. 

Kung ginamit ninyo ang pinag-isang system ng pagproseso ng bayad ng Firefox Marketplace, ang mga pinag-isang processor ng bayad ay maaaring magbigay ng mga serbisyo upang matukoy at mag-remit ng mga buwis sa pagbebenta at/o VAT sa inyong ngalan. Ang Mozilla ay walang anumang mga obligasyon sa buwis sa inyo pagdating sa anumang Marketplace Content, kabilang nang walang limitasyon ang mga obligasyong subaybayan at iproseso ang mga bayad, patotohan ang mga bayad o dating binayarang pag-download, panatilihin ang mga talaan ng pagbabayad o magbayad, mag-ulat o maningil ng mga buwis sa pagbebenta, paggamit o excise tax. Pakitingnan ang [FAQ tungkol sa Buwis]ng Mozilla(https://developer.mozilla.org/docs/Apps/Marketplace_Payments/Tax_FAQ) para sa higit pang impormasyon at siguraduhing kumonsulta sa inyong abugado o lupon ng buwis upang matukoy kung kailangan ninyong mangolekta at mag-remit ng mga buwis.


## Mga Refund

Kayo ang may responsibilidad para sa pagbabalik ng anumang mga refund, chargeback o iba pang mga bayad sa bumili ng inyong Marketplace Content upang makasunod sa naaangkop na batas. Kung ginagamit ninyo ang pinag-isang system ng pagproseso ng bayad ng Firefox Marketplace, sumasang-ayon kayo sa mga sumusunod:

1. Pinapahintulutan ninyo ang Mozilla at ang aming mga kasosyo na bigyan ang mamimili ng kumpletong refund ng presyo ng Marketplace Content sa inyong ngalan kung hiniling ng mamimili ang refund sa loob ng 30 minuto pagkatapos bumili o mas matagal pa (kung inaatas ng naaangkop na batas). Pagkalipas ng nasabing panahon, maaaring aprubahan o tanggihan ang mga kahilingan ng refund depende sa dahilan ng mga ito. Maaaring magbigay ng mga refund pagkalipas ng 30 minutong panahon ng pagbibigay ng refund kung matukoy na ang inyong Content ay sira, may malware, lumalabag sa aming mga patakaran (kabilang ang aming [mga pamantayan ng review sa marketplace](https://developer.mozilla.org/docs/Apps/Marketplace_review_criteria)), hindi available o iba ang paggana ayon sa nakasaad; at
2. Maaaring siyasatin at tumukoy ng naaangkop na pagkilos ang Mozilla para sa hindi normal na dami ng mga kahilingan ng refund para sa isang partikular na bagay sa Marketplace Content upang matiyak ang kalidad nito at katumpakan sa listahan.

## Suporta

Kayo lang ang may responsibilidad sa pagbibigay ng makatuwirang teknikal na suporta sa mga end user at gagawin ninyong available ang impormasyon sa pakikipag-ugnayan ng naaangkop na suporta (kabilang sa pamamagitan ng pagpapakita nito sa bawat page ng detalye ng Marketplace Content) para sa mga layunin ng suporta sa customer. Ang hindi pagbibigay ng sapat na suporta para sa inyong (mga) Marketplace Content ay maaaring magresulta sa mababang review sa Marketplace Content, kaunting exposure ng Marketplace Content, kaunting benta, hindi pagkakasundo sa pagsingil at pati na pagkakasuspinde o pag-alis sa Firefox Marketplace.


## Mga Obligasyong May Kaugnayan sa Privacy

Sumasang-ayon kayong bigyan ang mga end user ng legal na sapat na patakaran sa privacy na tumpak na naglalarawan sa anumang koleksyon, paggamit o pagbubunyag ng impormasyong ibinigay sa inyo ng mga end user. Kinakailangang may patakaran sa privacy ang lahat ng App. Kinakatawan at pinapatunayan ninyo na ang anumang impormasyong ibinigay sa inyo mula sa Mozilla tungkol sa mga user ay gagamitin lang alinsunod sa inyong patakaran sa privacy at mga naaangkop na batas sa privacy at pagprotekta sa data.

Sumasang-ayon kayong titiyakin na ang anumang pag-a-advertise na ipapakita sa mga end user ng inyong Marketplace Content ay sumusunod sa lahat ng kinakailangan ng Mga Tuntuning ito at inyong patakaran sa privacy alinsunod sa mga naaangkop na batas sa privacy at pagprotekta
sa data.  Halimbawa, (i) ang embedded advertising at ang inyong paggamit ng data na nakuha sa nasabing pag-a-advertise ay dapat sumusunod sa naaangkop na batas; (ii) hindi dapat naglalaman ang embedded advertising ng anumang &ldquo;spyware,&rdquo; &ldquo;malware&rdquo; o nakakapinsalang code at hindi dapat magdulot ng pinsala sa sinumang tao o pinsala sa anumang ari-arian; at (iii) dapat kayong magbigay ng makabuluhang abiso at pagpipilian para sa anumang pagsubaybay na humahantong sa inyo o mga third party na naglalapat ng mga advertisement o promosyon sa mga user.


## Pag-market ng Inyong App sa Firefox Marketplace

Kayo ang may responsibilidad sa pag-a-upload ng inyong Marketplace Content sa Firefox Marketplace, pagbibigay ng tumpak na impormasyon ng produkto at serbisyo ng Marketplace Content sa mga user may kinalaman sa mga feature at functionality ng inyong Marketplace Content, at tumpak na pagbubunyag ng mga pahintulot sa seguridad at data ng user na kinakailangan para gumana ang Marketplace Content sa mga device ng user. Kung hindi tumpak ang impormasyon ng anumang produkto o serbisyo o kinakailangang i-update o baguhin, sumasang-ayon kayong agad na gagawin ang mga nasabing update o pagbabago. Maliban kung may nakasulat kayong kasunduan ng Mozilla, hindi dapat ipahiwatig ng inyong Marketplace Content na ginawa o ini-endorso ito ng Mozilla.


## Mga Paghihigpit sa Content

Ang anumang Marketplace Content na ipapamahagi ninyo sa Firefox Marketplace ay dapat sumusunod sa [mga pamantayan ng review sa marketplace](https://developer.mozilla.org/docs/Apps/Marketplace_Review) at [Mga Kundisyon ng Paggamit](https://www.mozilla.org/about/legal/acceptable-use)ng Mozilla.  Bilang karagdagan, inaatas ng Firefox Marketplace na i-rate ng International Age Rating Coalition ("IARC") ang lahat ng app.  Maa-access ng mga developer ng Firefox Marketplace ang certificate tool ng mga rating ng IARC nang libre bilang bahagi ng proseso ng pagsusumite ng app.  Ang IARC ay isang third party, at sa pamamagitan ng paggamit sa kanilang certificate tool ng mga rating, sumasang-ayon kayong susunod sa [Patakaran sa Privacy ng IARC](https://www.globalratings.com/IARCPRODClient/privacypolicy.aspx) at [Mga Tuntunin ng Paggamit ng IARC](https://www.globalratings.com/IARCPRODClient/termsofuse.aspx). 


## Mga Account

Kinakailangan ang [Firefox Account](https:accounts.firefox.com) upang magsumite ng mga app sa Firefox Marketplace. Kayo ang may responsibilidad sa lahat ng aktibidad sa ilalim ng inyong account at sumasang-ayon na susunod sa [Mga Tuntunin ng Serbisyo](https://www.mozilla.org/about/legal) at [Abiso sa Privacy](https://www.mozilla.org/privacy/firefox-cloud) ng Mga Firefox Account.


## Mga Rating at Istatistika ng App

Pinapayagan ng Firefox Marketplace ang mga end user na nag-install ng Marketplace Content na i-rate ang Marketplace Content na iyon at magbigay ng komentaryo. Maaari kayong bigyan ng Mozilla ng mga pinagsama-samang istatistika may kinalaman sa inyong paggamit ng Marketplace Content. Maaaring gamitin ang subset ng impormasyong ito upang matukoy ang placement ng Marketplace Content sa Firefox Marketplace at maaaring ipakita sa publiko sa Firefox Marketplace at sa pamamagitan ng aming mga API. Bagama't magkakaroon ng access sa data na ito ang Mozilla, nagbibigay-daan sa inyo ang ilang partikular na feature ng Firefox Marketplace na panatilihing pribado ang ilan sa raw na istatistika mula sa iba pang mga developer at user.


## Mga Pag-atras, Pagtanggal at Pagwawakas

### Pagpapaalis Ninyo

Maaari ninyong alisin ang alinman sa inyong Marketplace Content sa pamamahagi sa hinaharap sa pamamagitan ng Firefox Marketplace anumang oras, ngunit dapat kayong sumunod sa Mga Tuntuning ito at sa inyong kasunduan sa inyong mga end user. Sumasang-ayon kayo na ang pag-alis ng Marketplace Content sa pamamahagi sa hinaharap sa pamamagitan ng Firefox Marketplace ay hindi (a) makakaapekto sa mga karapatan sa lisensya ng mga user na dating bumili o nag-download ng Marketplace Content, (b) mag-aalis ng inyong Marketplace Content sa mga computer, hardware, o iba pang mga device ng user, o mula sa anumang bahagi ng Firefox Marketplace kung saan iniimbak ang mga dating na-download na application sa ngalan ng mga user (kung mayroon man) o (c) magbabago sa inyong obligasyon na ihatid o suportahan ang nasabing Marketplace Content o mga serbisyong dating binili o na-download ng mga user.

Hindi pananatilihin ng Mozilla ang anumang bahagi ng Firefox Marketplace, anumang Marketplace Content na inalis ninyo sa Firefox Marketplace at nagbigay kayo ng nakasulat na abiso sa Mozilla na ang nasabing pag-alis ay dahil sa (i) isang paratang ng paglabag, o aktuwal na paglabag, ng anumang copyright, trademark, trade secret, trade dress, patent o iba pang karapatan sa intelektwal na ari-arian ng sinumang tao, (ii) isang paratang ng paninirang-puri o aktuwal na paninirang-puri, (iii) isang paratang ng paglabag, o aktuwal na paglabag, ng karapatan sa publicity o privacy ng alinmang third party o (iv) isang paratang o pagtukoy na ang nasabing Marketplace Content ay hindi sumusunod sa naaangkop na batas. Kung inalis ang inyong Marketplace Content sa Firefox Marketplace dahil sa paglabag, paninirang-puri, paglabag sa mga karapatan sa publicity o privacy o naaangkop na batas ayon sa inilalarawan sa itaas, magbibigay kayo ng refund sa bawat end user na bumili ng nasabing Marketplace Content sa loob ng 60 araw bago ang petsa ng pagtanggal, sa halagang ibinayad ng nasabing end user para sa nasabing naapektuhang Marketplace Content.

Kung aalisin ninyo ang lahat ng inyong Marketplace Content sa Firefox Marketplace, maaari ninyong wakasan ang Mga Tuntuning ito sa pamamagitan ng pagbibigay sa Mozilla ng 30 araw na paunang nakasulat na abiso ng nasabing pagwawakas. Ang lahat ng inyong obligasyon sa ilalim ng Mga Tuntuning ito na nauugnay sa inyong Marketplace Content ay dapat hindi maapektuhan ng anumang pagwawakas ng Mga Tuntuning ito, kabilang ang inyong obligasyon may kinalaman sa mga refund na dapat ibigay, anumang mga pagkatawan at warranty gayundin ang hindi pagpapabayad ng danyos sa Mozilla.


### Mga Pagpapatanggal ng Mozilla

May karapatan ang Mozilla (bagama't hindi nito obligasyon) na, sa pagpapasya lang ng Mozilla, alisin ang anumang content na, sa makatuwirang opinyon ng Mozilla, ay lumalabag sa anumang patakaran ng Mozilla o sa anumang paraan ay nakakapinsala o katutol-tutol.

Sa paraang hindi nililimitahan ang unang nabanggit, kung inabisuhan ninyo ang Mozilla o kung hindi man ay malaman at matukoy nito sa sarili at makatuwiran nitong pagpapasya na ang anumang Marketplace Content o anumang bahagi nito (kabilang nang walang limitasyon ang anumang trademark, logo o iba pang feature ng brand na nauugnay sa nasabing Marketplace Content) ay: (a) lumalabag sa aming [mga pamantayan ng review sa marketplace](https://developer.mozilla.org/docs/Apps/Marketplace_review_criteria), [Mga Kundisyon ng Paggamit](https://www.mozilla.org/about/legal/acceptable-use) o iba pang patakaran ng Firefox Marketplace; (b) makakagawa ng pananagutan para sa Mozilla o sinumang iba pa; o (c) lumalabag sa Mga Tuntuning ito, maaaring pigilan ng Mozilla ang Marketplace Content sa pagiging available sa Firefox Marketplace, alisin ang Marketplace Content sa Firefox Marketplace, i-flag, i-filter, baguhin ang mga nauugnay na materyal (kabilang ngunit hindi limitado sa mga paglalarawan, screenshot o metadata), baguhin ang kategorya ng Marketplace Content o magsagawa ng iba pang pangwastong pagkilos, sa pagpapasya nito. 

Para sa impormasyon tungkol sa kung paano kami aabisuhan kaugnay sa pag-aangkin sa copyright o paglabag sa trademark, tumingin [dito](https://www.mozilla.org/about/legal/report-abuse/).

Maaaring suspindihin o wakasan ng Mozilla anumang oras ang Mga Tuntuning ito sa inyo kung hindi na ibibigay ng Mozilla ang Firefox Marketplace o naniniwala ang Mozilla na nilabag ninyo ang anumang mga patakaran o nilabag ang Mga Tuntuning ito.


## Mga Lisensya

Hinihikayat kayo ng Mozilla na gawing available ang inyong Marketplace Content sa ilalim ng isang lisensya ng open source gaya ng MPL para sa source code at isang lisensya ng Creative Commons para sa mga creative work. 

Binibigyan ninyo ang Mozilla at ang mga affiliate nito ng hindi eksklusibo, pandaigdigan, walang royalty at sublicensable na lisensya sa ilalim ng lahat ng inyong karapatan na kinakailangan upang maging available ang Marketplace Content at nauugnay na Mga Feature ng Brand kaugnay sa Firefox Marketplace at mga device na sumusuporta sa Content ng Firefox Marketplace. Para sa paglilinaw, ang lisensyang ito ay nangangahulugang maaari naming ipamahagi at i-promote ang inyong Marketplace Content upang ito ay (a) matuklasan at ma-install ng mga user nang direkta mula sa Firefox Marketplace (b) matuklasan at ma-install ng mga user mula sa isang third party na marketplace na nagbabahagi ng Marketplace Content o (c) matuklasan at magamit bilang paunang pag-load sa isang FirefoxOS device.  Maaaring ma-access ang Marketplace Content sa anumang platform na may kakayahang magpatakbo ng mga teknolohiya ng open web at sa maraming device, gaya ng mga cellphone, tablet, desktop computer at tv.

Binibigyan ninyo ang Mga Kasosyo ng Mozilla ng hindi eksklusibo, pandaigdigan, walang royalty, sublicensable at maililipat na lisensya sa ilalim ng lahat ng inyong karapatan na kinakailangan upang maging available ang Marketplace Content at nauugnay na Mga Feature ng Brand kaugnay sa Firefox Marketplace at sa anumang mga device na sumusuporta sa Content ng Firefox Marketplace.  Kabilang sa paunang nabanggit na lisensya, kung naaangkop, ang karapatan (ngunit hindi obligasyon) ng Mga Kasosyo ng Mozilla na paunang i-load ang nasabing Marketplace Content sa Mga Firefox OS Device at magbigay ng Marketplace Content kaugnay sa mga serbisyong available sa pamamagitan ng Mga Firefox OS Device.

Sa pagitan ninyo at ng Mozilla, dapat pagmamay-ari ng bawat partido ang lahat ng karapatan, titulo at interes, kabilang nang walang limitasyon ang lahat ng karapatan sa intelektwal na ari-arian, na nauugnay sa Mga Feature ng Brand nito. Maliban sa limitasyong hayagang ibinibigay sa Mga Tuntuning ito, walang ibinibigay ang alinmang partido, o hindi dapat kunin ng kabilang partido, ang anumang karapatan, titulo o interes (kabilang, nang walang limitasyon, ang anumang ipinapahiwatig na lisensya) sa o para sa anumang Mga Feature ng Brand ng kabilang partido. Walang anuman sa Mga Tuntuning ito ang nagbibigay sa inyo ng karapatang gamitin ang alinman sa mga trade name, trademark, marka ng serbisyo, logo, pangalan ng domain o iba pang nakapagpapakilalang feature ng brand ng Mozilla.


## Publicity

Maaaring isama ng Mozilla at ng mga affiliate nito, o ng Mga Kasosyo ng Mozilla, ang inyong Mga Feature ng Brand, screenshot, video at pagpapakita ng inyong Marketplace Content at anumang content na makikita sa, maa-access sa pamamagitan ng o ipinapadala sa pamamagitan ng inyong Marketplace Content sa mga presentasyon, materyal para sa marketing, marketing event, developer event, ulat sa pananalapi, listahan ng website (kabilang ang mga link sa inyong website), digital at print na komunikasyon (gaya ng social media, newsletter, blog, webpage, press release, brochure, atbp.), packaging at listahan ng customer (na kinabibilangan, nang walang limitasyon, ng mga listahan ng customer na naka-post sa mga web site ng Mozilla) para sa mga layunin ng marketing ng Firefox Marketplace, FirefoxOS, mga produkto at serbisyo ng Mozilla o pag-publicize sa inyong Marketplace Content.


## Mga Pagkatawan at Warranty

Kinakatawan at pinapatunayan ninyong:

1. Mayroon kayo at pananatilihin ninyo ang lahat ng kinakailangang karapatan na i-post, ipakita, isagawa, gamitin, gawin at ipadala ang inyong Marketplace Content, sa buong mundo, gayundin ang karapatang pahintulutan ang iba (kabilang ang Mozilla) na gawin ang parehong bagay;
2. Kung naglalaman ang inyong Marketplace Content ng anumang mga komersyal na pantukoy gaya ng trademark, marka ng serbisyo o trade dress, mayroon kayong mga pandaigdigang legal na karapatang gamitin at pahintulutan ang paggamit ng artwork, disenyo, mga emblem, pangalan at iba pang mga elemento.
3. Ang mga paglalarawan at iba pang data na ibinigay ninyo tungkol sa Marketplace Content ay totoo sa abot ng inyong nalalaman; at
4. Ang inyong Marketplace Content ay may kasamang maa-access na kasunduan na naglalarawan sa mga karapatan ng mga user nito.

## Disclaimer ng Mga Warranty

IBINIBIGAY ANG FIREFOX MARKETPLACE &ldquo;NANG WALANG PAGBABAGO&rdquo;. ITINATANGGI NG MOZILLA, NG MGA CONTRIBUTOR, LICENSOR AT DISTRIBUTOR NITO ANG LAHAT NG WARRANTY, HAYAGAN MAN O IPINAPAHIWATIG, KABILANG NANG WALANG LIMITASYON, ANG MGA IPINAPAHIWATIG NA WARRANTY NG KAKAYAHANG MAIKALAKAL, KAAKMAAN PARA SA PARTIKULAR NA LAYUNIN AT HINDI PAGLABAG. HINDI PINAPAYAGAN NG ILANG HURISDIKSYON ANG PAGBUBUKOD O PAGLILIMITA SA MGA IPINAPAHIWATIG NA WARRANTY, KAYA MAAARING HINDI NALALAPAT SA INYO ANG DISCLAIMER NA ITO.


## Limitasyon ng Pananagutan

NAUNAWAAN NINYO NANG HAYAGAN AT SUMASANG-AYON NA, MALIBAN KUNG KINAKAILANGAN NG BATAS, WALANG MAGIGING PANANAGUTAN SA INYO ANG MOZILLA, MGA CONTRIBUTOR, LICENSOR, SUBSIDIARY, AFFILIATE AT DISTRIBUTOR NITO SA ILALIM NG ANUMANG TEORYA NG PANANAGUTAN PARA SA ANUMANG MGA HINDI DIREKTA, ESPESYAL, HINDI SINASADYA, KAHIHINATNAN, MAPANIRA O EXEMPLARY NA PINSALA NA MAAARI NINYONG MAKUHA, KABILANG ANG ANUMANG PAGKAWALA NG DATA, NASABIHAN MAN O HINDI ANG MOZILLA O ANG MGA KINATAWAN NITO TUNGKOL DITO O DAPAT AY ALAM ANG POSIBILIDAD NG PAGKAKAROON NG ANUMANG MGA NASABING PAGKALUGI. ANG PINAGSAMA-SAMANG PANANAGUTAN SA INYO NG MOZILLA PARA SA ANUMANG MGA PINSALANG MAGMUMULA O NAUUGNAY SA MGA TUNTUNING ITO AY HINDI KAILANMAN LALAMPAS SA (i) $100 O (ii) KABUUANG HALAGA NG IBINAYAD SA INYO NG MOZILLA LABINDALAWANG BUWAN BAGO ANG PAGBIBIGAY NG PAUNANG ABISO NG ANUMANG PAGHAHABOL.  HINDI PINAPAYAGAN NG ILANG HURISDIKSYON ANG PAGBUBUKOD O PAGLILIMITA SA ILANG PARTIKULAR NA URI NG PANANAGUTAN, KAYA MAAARING HINDI NALALAPAT SA INYO ANG DISCLAIMER NA ITO.


## Hindi Papanagutin; Hindi Pagbabayarin ng Danyos

Hindi ninyo papanagutin ang Mozilla, mga opisyal, empleyado, ahente at kahalili nito mula sa mga paghahabol, panghihingi at pinsala ng bawat uri o anyo na nagmumula sa o nauugnay sa anumang mga hindi pagkakasundo sa iba pang mga user, kabilang ang mga developer ng Marketplace Content.

Kung maghahain ng paghahabol ang alinmang third party laban sa Mozilla na nauugnay sa inyong paggamit ng Firefox Marketplace o inyong Marketplace Content, ipagtatanggol at hindi ninyo papanagutin ang Mozilla mula sa at laban sa lahat ng pinsala, pagkalugi at gastusin ng anumang uri (kabilang ang malalaking legal na bayarin at gastusin) na nauugnay sa nasabing paghahabol.


## Mga Pangkalahatang Tuntuning Legal

Binubuo ng Mga Tuntuning ito ang buong legal na kasunduan sa pagitan ninyo at ng Mozilla at pinapamahalaan ang inyong paggamit ng Firefox Marketplace, at ganap na nangingibabaw sa anumang iba pang mga kasunduan sa pagitan ninyo at ng Mozilla kaugnay sa Firefox Marketplace maliban kung mayroon kayong hiwalay na pinag-usapan at nilagdaang kasunduan sa Mozilla para sa Firefox Marketplace ("Custom na Kasunduan"), kung saan ang Custom na Kasunduan ang susundin. Walang anuman sa Mga Tuntuning ito ang dapat na ituring na nagbibigay sa inyo ng anumang karapatang gamitin ang mga trademark, trade name, marka ng serbisyo o trade dress ng Mozilla o ng mga licensor nito at nakalaan sa Mozilla ang lahat ng karapatan, titulo at interes sa ganoong sitwasyon. Para sa impormasyon tungkol sa aming mga trademark, pakitingnan ang aming Mga Patakaran sa Paggamit ng Trademark at Logo.

Sumasang-ayon kayo na kung hindi isasagawa o ipapatupad ng Mozilla ang anumang legal na karapatan o remedyo na nilalaman ng Mga Tuntuning ito (o kung saan may benepisyo dito ang Mozilla sa ilalim ng anumang naaangkop na batas), hindi ito ituturing na pormal na pagsusuko ng mga karapatan ng Mozilla at magiging available pa rin sa Mozilla ang mga karapatan o remedyong iyon.

Kung itakda ng anumang hukuman ng batas, na may hurisdiksyon na magpasya tungkol sa usaping ito, na hindi wasto ang anumang probisyon ng Mga Tuntuning ito, aalisin ang probisyong iyon sa Mga Tuntuning ito nang hindi naaapektuhan ang natitirang bahagi ng Mga Tuntuning ito. Ang mga natirang probisyon ng Mga Tuntuning ito ay patuloy na may bisa at maipapatupad.
MGA PAGHIHIGPIT SA PAG-EXPORT. ANG INYONG PAMAMAHAGI NG CONTENT NG MARKETPLACE SA FIREFOX MARKETPLACE AY MAAARING NAPAPAILALIM SA MGA BATAS AT REGULASYON SA PAG-EXPORT NG ESTADOS UNIDOS. DAPAT KAYONG SUMUNOD SA LAHAT NG DOMESTIC AT INTERNATIONAL NA BATAS AT REGULASYON SA PAG-EXPORT NA NALALAPAT SA INYONG PAMAMAHAGI NG CONTENT NG MARKETPLACE. KABILANG SA MGA BATAS NA ITO ANG MGA PAGHIHIGPIT SA MGA PATUTUNGUHAN, USER AT PINAL NA PAGGAMIT.

Hindi ninyo maaaring itakda o ilipat ang mga karapatang ibinigay sa Mga Tuntuning ito nang walang paunang nakasulat na pag-apruba ng Mozilla. Hindi kayo pinapahintulutang ilaan ang inyong mga responsibilidad o obligasyon sa ilalim ng Mga Tuntuning ito nang walang paunang nakasulat na pag-apruba ng Mozilla.

## Batas sa Pamamahala at Hurisdiksyon

ANG MGA TUNTUNING ITO, AT ANG INYONG UGNAYAN SA MOZILLA SA ILALIM NG MGA TUNTUNING ITO, AY DAPAT PAMAHALAAN NG MGA BATAS NG ESTADO NG CALIFORNIA SA UNITED STATES OF AMERICA NANG HINDI ISINASAALANG-ALANG ANG SALUNGATAN NG MGA PROBISYON NG MGA BATAS NITO. Sumasang-ayon kayo at ang Mozilla na mapailalim sa eksklusibong hurisdiksyon ng mga hukumang matatagpuan sa loob ng county ng Santa Clara, sa estado ng California upang lutasin ang anumang legal na usaping magmumula sa Mga Tuntuning ito. Sa kabila nito, sumasang-ayon kayong papayagan pa rin ang Mozilla na mag-apply para sa mga injunctive na remedyo (o katumbas na uri ng agarang legal na tulong) sa anumang hurisdiksyon.
