Ova verzija ugovora za razvojnog programera stupa na snagu 2. studenog 2015.

Ako ste poslali Firefox OS dodatke (definirane u nastavku), sljedeći odjeljci razvojnog programera se na vas ne primjenjuju: plaćanja, porezi i povrati.

Ovaj početni odjeljak sažetak je uvjeta navedenih u nastavku. Služi kao pomoć u razumijevanju - no obavezno pročitajte cijeli dokument, jer svojim pristankom označavate prihvaćanje cijelog ugovora, a ne samo sažetka:

1. Morate imati najmanje 18 godina da biste mogli postati razvojni programer sadržaja Marketplacea ili imati roditeljski pristanak, nadzor ili vas moraju zastupati u interakciji s našim službama.
2. Morate se pridržavati svih odgovarajućih uvjeta i pravila, uključujući smjernice o privatnosti i sadržaju.
3. Ako ocijenimo vaš sadržaj Marketplacea štetnim ili nepoželjnim, ili ako prekršite pravila ovih uvjeta, uklonit ćemo ga iz Firefox Marketplacea.
4. Vi snosite isključivu odgovornost za vaš sadržaj Marketplacea, što znači da ste odgovorni za poštivanje propisa o izvozu, usklađenost sa zakonima, povrat sredstava i podršku. Ako prodajete svoj sadržaj Marketplacea, također ste odgovorni za plaćanje poreza, određivanje cijena i povrat sredstava. Ako koristite naš integrirani sustav za plaćanje, ugrađeni procesori plaćanja mogu preuzeti pitanja prodaje/PDV-a, povrata sredstva i druge aktivnosti povezane s plaćanjem.
5. Nemojte učiniti ništa nezakonito ili nešto čime biste nas ili druge doveli u neugodan položaj.
6. Ne odgovaramo za vaše korištenje Firefox Marketpacea, vaš sadržaj Marketplacea ili postupke drugih korisnika, uključujući i druge razvojne programere.
7. Vi ste odgovorni za vaš sadržaj Marketplacea te uporabu ili zlouporabu Firefox Marketplacea.

## Uvod

Mozilla Corporation, sa sjedištem na adresi 331 E. Evelyn Avenue, Mountain View, CA 94041, SAD („Mozilla“, „nas/nam“ ili „mi“) bavi se promoviranjem opcija i inovacija na Internetu. U tu smo svrhu osmislili uslugu „Firefox Marketplace“ – web-mjesto dostupno javnosti pomoću kojega možete distribuirati korisnicima svoj sadržaj Marketplacea za korištenje na njihovim uređajima.

## Definicije

- &ldquo;Značajke marke&rdquo; znači da zaštitni nazivi, zaštitni znakovi, oznake usluge, logotipovi, nazivi domena i druge odgovarajuće značajke brenda svake strane, odgovarajuće, su vlasništvo (ili licenca) takve strane.
- &ldquo;Firefox Marketplace&rdquo; odnosi se na našu internetsku platformu za razvojne programere radi distribucije Marketplace sadržaja krajnjim korisnicima.
- &ldquo;Firefox OS uređaji&rdquo; odnosi se na uređaje distribuirane od strane Mozilla partnera korištenjem operativnog sustava Firefox OS koji je razvila Mozilla.
- &ldquo;Firefox OS dodaci&rdquo; odnosi se na softver razvijen korištenjem WebExtensions koji proširuje funkcionalnost OS. Dodaci se često prikazuju kao proširenja ili dodaci.
- &ldquo;Marketplace sadržaj&rdquo; označava aplikacije (uključujući igrice) koje su razvijene s tehnologijom otvorenog weba koje se mogu pokretati na više platformi kao i Firefox OS dodaci.
- &ldquo;Mozilla partneri&rdquo; odnosi se na davatelje telekomunikacijskih usluga, proizvođače uređaja i distributere uređaja.


## Uvjeti koji određuju korištenje Firefox Marketplacea

Kao razvojnom programeru, Firefox Marketplace vam je dostupan kao pomoć u distribuciji vašeg sadržaja Marketplacea. Vaše korištenje Firefox Marketplacea podliježe odredbama i uvjetima ovog Ugovora s razvojnim programerom tj. dokumentu [Uvjeti korištenja Firefox Marketplacea](/media/docs/terms/hr.html)i Pravilima Firefox Marketplacea na koje ukazuje ovaj ugovor te koji su objavljeni na Firefox Marketplaceu, od kojih je svaki postao njegovim sastavnim dijelom (zajednički naziv „Uvjeti“).


## Prihvaćanje uvjeta

Korištenjem Firefox Markerplacea potvrđujete da ste punoljetni ili da djelujete uz pristanak i nadzor roditelja te da imate punu mogućnost, sposobnost i ovlaštenje za prihvaćanje ovih Uvjeta u svoje ime, ili ako je to slučaj, u ime vašeg poslodavca ili neke druge strane koju predstavljate.

Ovisno o novim rješenjima koje donosimo i novim mogućnostima Firefox Marketplacea koje predstavljamo, ovi Uvjeti mogu biti podložni promjenama. Zadržavamo pravo izmjene ovih Uvjeta prema vlastitoj ocjeni, a o svim važnim promjenama ćemo vas obavijestiti. 


## Pravila privatnosti Firefox Marketplacea

U sklopu prijave za korištenje te korištenja usluge Firefox Marketplace u svojstvu razvojnog programera, Mozilli je potrebno dostaviti osobne podatke (poput identifikacijskih i podataka za kontakt). S vašim podacima postupamo na način opisan u dokumentu[Pravila privatnosti Firefox Marketplacea](/media/docs/privacy/hr.html). Nekim sadržajima Firefox Marketplacea upravljaju usluge trećih strana. Primjerice, služimo se uslugama trećih strana pri ocjenjivanju i obradi plaćanja aplikacija. Vi jamčite za točnost, ispravnost i ažurnost podataka koji se prosljeđuju trećim stranama. Davatelji usluga trećih strana imaju vlastita pravila privatnosti i uvjete korištenja te vas potičemo da ih proučite.


## Upravljanje uslugom Firefox Marketplace

Vi, a ne Mozilla, snosite isključivu odgovornost za svoj sadržaj na usluzi Marketplace. Zbog zadržavanja mogućnosti upravljanja Firefox Marketplaceom (uključujući suzbijanje zlouporabe), o uvrštavanju i prikazivanju svih sadržaja Marketplacea na Firefox Marketplaceu odlučuje isključivo Mozilla. Mozilla, njezino društvo ili njezin davatelj usluga treće strane u svako doba mogu ocijeniti ili ispitati udovoljava li ovim Uvjetima ili drugim odgovarajućim pravilima bilo koji vaš sadržaj Marketplacea.

Iako možete odrediti u Marketplaceu u kojim zemljama želite distribuirati svoj sadržaj Marketplacea, imajte na umu da Firefox Marketplaceu može pristupiti bilo koji uređaj koji podržava „open web“ tehnologiju te da on ne dopušta odabir isporuke sadržaja Marketplacea pojedinim uređajima.

Vi snosite isključivu odgovornost za odnos s krajnjim korisnicima vašeg sadržaja Marketplacea.


## Plaćanja

Svoj sadržaj Marketplacea možete nuditi besplatno. Ako želite naplaćivati naknadu za svoj sadržaj Marketplacea, to možete činiti koristeći integrirani sustav za obradu plaćanja Firefox Marketplacea ili vlastiti sustav za obradu plaćanja. U bilo kojem slučaju, Mozilla ne preuzima odgovornost za financijsku transakciju ili druge obveze koje se odnose na vaš sadržaj Marketplacea.

Ako želite koristiti integrirani sustav za obradu plaćanja Firefox Marketplacea, morate zatražiti račun za plaćanje s odgovarajućim integriranim procesorom plaćanja. Izraz „račun za plaćanje“ koji se ovdje koristi odnosi se na račun koji vam dodjeljuje integrirani procesor plaćanja na temelju posebnog ugovora između vas i integriranog procesora plaćanja, kojim se integrirani procesor plaćanja ovlašćuje za primanje i slanje isplata u vaše ime za sadržaj na usluzi Marketplace koji je prodan preko portala Firefox Marketplace. Naš sustav obrade plaćanja može vam ponuditi različite procesore plaćanja različitih nadležnosti - popis integriranih procesora plaćanja i njihove standardne uvjete možete pronaći[ovdje](/media/docs/pay-providers/all.html?v1). Korištenjem integriranog procesora plaćanja, u mjeri u kojoj je procesoru plaćanja potrebno kako bi mogao pružiti uslugu, ovlašćujete nas za razmjenu vaših podataka s navedenim integriranim procesorom plaćanja. Procesori plaćanja treće su strane i korištenjem njihovih usluga pristajete na suglasnost s njihovim pravilima o privatnosti i uvjetima pružanja usluga.

Ako želite koristiti integrirani sustav za plaćanje Firefox Marketplacea, naplaćivat će vam se naknada za prodaju vašeg sadržaja na usluzi Marketplace krajnjim korisnicima. Pregled trenutnih naknada možete pronaći[ovdje](https://developer.mozilla.org/docs/Apps/Marketplace_Payments). Zadržavamo pravo povremenih izmjena iznosa naknada prema vlastitoj odluci.

Ako prodajete svoj sadržaj na usluzi Marketplace, odgovorni ste i za plaćanje poreza (uključujući i porez na prodaju/PDV), određivanje cijene, povrata sredstava i druge obveze plaćanja. Ako koristite integrirani sustav za plaćanje, ugrađeni procesor plaćanja može pristati preuzeti pitanja prodaje/PDV-a, odgovornost za financijsku transakciju, povrat sredstava i druge aktivnosti vezane za plaćanje. Naknade koje naplaćujete, povrate sredstva, plaćanje poreza na prodaju/PDV-a i druga pitanja koja se odnose na plaćanje ostaju isključivo između vas, procesora plaćanja i kupaca vašeg sadržaja Marketplacea.

Ako koristite vlastiti sustav obrade plaćanja, Vi ili vaš procesor plaćanja odgovarate za financijsku transakciju koja se odnosi na prodaju vašeg sadržaja na usluzi Marketplace, ovisno o dogovorenom odnosu s procesorom plaćanja.


## Porez

Budući da Vi, a ne Mozilla, prodajte svoj sadržaj Marketplacea krajnjim korisnicima usluge Firefox Marketplace, sami morate utvrditi podliježe li naplaćena naknada za preuzimanje sadržaja Marketplacea plaćanju poreza te po kojoj poreznoj stopi. Također ste odgovorni za povrat poreza nadležnim poreznim tijelima s obzirom na transakciju.

Ako koristite integrirani sustav obrade plaćanja na usluzi Firefox Marketplace, integrirani procesori plaćanja mogu pružiti uslugu utvrđivanja i povrata poreza na prodaju i/ili PDV-a u vaše ime. Mozilla nema poreznih obveza prema vama s obzirom na bilo koji sadržaj usluge Marketplace, uključujući bez ograničenja obveze praćenja i obrade plaćanja, autentičnosti plaćanja ili prethodno plaćenih preuzimanja, zadržavanja podataka o plaćanju ili plaćanja, izvješćivanja ili naplate prodaje, korištenja ili nametanja poreza. Pogledajte [Najčešće postavljana pitanja o porezu](https://developer.mozilla.org/docs/Apps/Marketplace_Payments/Tax_FAQ) kako biste saznali više te se posavjetujte sa svojim odvjetnikom ili poreznom upravom kako biste saznali trebate li prikupiti ili vratiti porez.

## Povrati sredstava

Vi ste odgovorni za povrate sredstava, povratne naplate ili druga plaćanja kupcu vašeg sadržaja na usluzi Marketplace, u skladu s odgovarajućim zakonom.

Ako koristite integrirani sustav obrade plaćanja na usluzi Firefox Marketplace, pristajete na sljedeće:

1. Ovime ovlašćujete Mozillu i naše partnere za vraćanje pune naknade cijene kupcu sadržaja na usluzi Marketplace u vaše ime ako kupac zatraži povrat novca u roku od 30 minuta nakon kupnje ili dulje (ako tako nalaže odgovarajući zakon). Nakon isteka tog roka, zahtjevi za povrat sredstava mogu se odobriti ili odbiti ovisno o njihovoj opravdanosti. Povrat novca može se izvršiti nakon roka za povrat sredstava od 30 minuta ako se ustanovi da je vaš sadržaj neispravan, sadrži zlonamjerni softver, krši naša pravila (uključujući i [kriterij ocjenjivanja marketplacea](https://developer.mozilla.org/docs/Apps/Marketplace_review_criteria)), nije dostupan ili ne radi kako je navedeno; i
2. Mozilla može ispitati i odrediti odgovarajući postupak u slučaju zahtjeva za pretjerano velike iznose povrata novca za pojedini sadržaj Marketplacea kako bi osigurala njihovu kvalitetu i točnost navedenih podataka.

## Podrška

Vi snosite isključivu odgovornost za osiguranje razumne tehnološke podrške krajnjim korisnicima te stavljanje na raspolaganje odgovarajućeg kontakta za podršku (uključujući i prikazivanje kontakta na svakoj stranici s pojedinostima sadržaja na usluzi Marketplace) u svrhe pružanja korisničke podrške. Uskraćivanje prikladne podrške za vaše sadržaje na usluzi Marketplace može imati za posljedicu loše ocjene sadržaja Marketplacea, slabiju izloženost sadržaja Marketplacea, lošu prodaju, osporavanje naplate te čak obustavljanje ili uklanjanje s portala Firefox Marketplace.


## Obveze povjerljivosti

Ovime pristajete krajnje korisnike zaštiti zakonski odgovarajućim pravilima privatnosti koja točno opisuju prikupljanje, korištenje ili otkrivanje podataka koje vam krajnji korisnici dostave. Sve aplikacije moraju sadržavati pravila privatnosti. Ovime zastupate i jamčite da se svi podaci koje vam Mozilla dostavi o korisnicima koriste isključivo u skladu s vašim pravilima privatnosti i odgovarajućim zakonima o zaštiti privatnosti i podataka.

Pristajete se osigurati da reklame predstavljene krajnjim korisnicima vašeg sadržaja Marketplacea udovoljavaju svim zahtjevima ovih Uvjeta te vašim pravilima privatnosti u skladu s odgovarajućim zakonima o zaštiti privatnosti i podataka. Primjerice, (i) umetnute reklame i vaše korištenje podataka dobivenih iz takvog oglašavanja moraju biti sukladni odgovarajućem zakonu; (ii) umetnute reklame ne smiju sadržavati špijunski ili zlonamjerni softver, ili štetne oznake te ne smiju povrijediti osobe ili oštetiti imovinu i (iii) morate osigurati razumljivu obavijest i omogućiti izbor za svako praćenje korisnika koje vodi do vas ili treće strane koja sastavlja reklame ili promidžbu za korisnike.


## Prodavanje vašeg  sadržaja preko usluge Firefox Marketplace

Prilikom slanja Marketplace sadržaja na Firefox Marketplace obvezujete se da ćete pružiti ispravan proizvod, sadržaje i usluge informiranja korisnika vezano uz mogućnosti i funkcionalnost vašeg sadržaja na usluzi Marketplace te da ćete točno i ispravno otkriti sigurnosna dopuštenja i korisničke podatke potrebne za sadržaj na usluzi Marketplace kako bi mogli funkcionirati na korisničkim uređajima. Ako je bilo koji podatak o proizvodu ili usluzi netočan ili ga treba ažurirati ili izmijeniti, suglasni ste da ćete odmah napraviti takve nadopune ili izmjene. Vaš sadržaj na usluzi Marketplace ne smije ni na koji način sadržavati u sebi naznaku da je proizveden ili podržan od strane Mozille, osim ako je tako regulirano pisanim ugovorom između vas i Mozille.


## Ograničenja sadržaja

Svaki sadržaj na usluzi Marketplace koji distribuirate preko Firefox Marketplacea mora biti u skladu sa kriterijima za recenziju [Kriteriji za recenziju] (https://developer.mozilla.org/en-US/Marketplace/Publishing/Marketplace_review_criteria), [Kriteriji za recenziju Firefox OS dodataka](https://developer.mozilla.org/en-US/docs/Mozilla/Firefox_OS/Add-ons/Review_criteria) &#40;ako je vaš Marketplace sadržaj Firefox OS dodatak, i [Uvjeta korištenja](https://www.mozilla.org/about/legal/acceptable-use). Osim toga, Firefox Marketplace zahtijeva da se sve aplikacije ocijene prema Međunarodnoj klasifikaciji za dobnu standardizaciju („IARC“). Razvojni programeri Firefox Marketplacea mogu besplatno pristupiti alatu za ocjenjivanje prema IARC protokolu, kao dio procesa slanja aplikacije. IARC je treća strana te se podrazumijeva da korištenjem njihovog ocjenjivačkog alata prihvaćate [Pravila privatnosti IARC-a](https://www.globalratings.com/IARCPRODClient/privacypolicy.aspx) i [IARC-ove uvjete korištenja](https://www.globalratings.com/IARCPRODClient/termsofuse.aspx).


## Računi

[Firefox račun](https:accounts.firefox.com) potreban je za slanje Marketplace sadržaja na Firefox Marketplace. Odgovorni ste za sve aktivnosti u vašem računu i slažete se da ćete se pridržavati [Uvjeti usluge](https://www.mozilla.org/about/legal) Firefox računa i [Obavijestima o privatnosti](https://www.mozilla.org/privacy/firefox-cloud).


## Ocjena aplikacije i statistika

Usluga Firefox Marketplace omogućuje krajnjim korisnicima koji preuzmu sadržaj s Marketplacea da ocijene i daju komentar. Mozilla može osigurati skupnu statistiku o korištenju vašeg sadržaja na usluzi Marketplace. Dio ovih informacija može se koristiti za određivanje plasmana Marketplace sadržaja u Firefox Marketplace i može biti javno prikazan u Firefox Marketplaceu te kroz naše API-je. Premda Mozilla ima pristup tim podacima, određene značajke Firefox Marketplacea vam omogućuju da neke neobrađene statistike zadržite u privatnosti pred drugim razvojnim programerima i korisnicima.


## Povlačenje sredstava, uklanjanje sadržaja i raskid ugovora

### Uklanjanja koja poduzimate Vi

Možete u svakom trenutku ukloniti bilo koji vaš sadržaj na usluzi Marketplace iz daljnje distribucije u Firefox Marketplaceu, no pritom se morate pridržavati ovih Uvjeta i vašeg Ugovora s krajnjim korisnicima. Suglasni ste da uklanjanje Marketplace sadržaja iz daljnje distribucije putem Firefox Marketplacea ne utječe na sljedeće: (a) licenčna prava korisnika koji su prethodno kupili ili preuzeli Marketplace sadržaj, (b) uklanjanje Marketplace sadržaja iz korisničkih računala, hardvera i ostalih uređaja, ili iz bilo kojeg dijela Marketplacea u kojem je pohranjena prethodno preuzeta aplikacija u ime korisnika (ako ih ima), ili (c) ukidanje vaše obveze o isporuci ili podršci Marketplace sadržajima ili uslugama koje su prethodno kupljene ili preuzete preko korisnika.

Mozilla neće održavati u bilo kojem dijelu Firefox Marketplacea bilo kakav Marketplace sadržaj koji ste uklonili iz Marketplacea, ako ste Mozilli poslali pisanu obavijest da je uklanjanje posljedica (i) navodne ili stvarne povrede autorskih prava, zaštitnog znaka, poslovne tajne, ukupne predodžbe o proizvodu, patenta ili drugog prava intelektualnog vlasništva bilo koje osobe, (ii) navodne ili stvarne klevete, (iii) navodne ili stvarne povrede javnih ili privatnih prava treće strane, ili (iv) optužbi ili dokaza da takav Marketplace sadržaj nije u skladu s odgovarajućim zakonom. Ako je vaš Marketplace sadržaj uklonjen iz Firefox Marketplacea zbog povrede prava, klevete, povrede publiciteta, prava na privatnost ili službenog zakona, kao što je prethodno opisano, dužni ste vratiti svakom krajnjem korisniku koji je kupio takav Marketplace sadržaj plaćeni iznos u roku od 60 dana od datuma uklanjanja kao naknadu za dotični Marketplace sadržaj.

Ovi Uvjeti za vas prestaju vrijediti ako 30 dana unaprijed pošaljete Mozilli pismenu obavijest o raskidu i uklonite sve svoje Marketplace sadržaje iz Firefox Marketplacea. Sve vaše obveze koje proizlaze iz Uvjeta, a koje se odnose na vaš Marketplace sadržaj vrijedit će i nakon raskidanja Uvjeta, uključujući obveze u pogledu nepodmirenih naknada, bilo kakvih izjava i jamstava, kao i naknadu štete Mozille.


### Uklanjanje sadržaja koje provodi Mozilla

Mozilla ima pravo (ali ne i obvezu) da, prema vlastitoj odluci, ukloni sve sadržaje koji prema opravdanim razlozima krše Mozillina pravila ili su na bilo koji način štetni ili neprimjereni.

Bez ograničavanja navedenog, ako Mozilla dobije obavijest od vas ili na drugi način sazna ili prema vlastitom i razumnom nahođenju utvrdi da Marketplace sadržaj ili bilo koji njegov dio (uključujući, bez ograničenja, zaštitni znak, logotip ili druge značajke marke povezane s takvim Marketplace sadržajem): (a) krši naše [kriterije recenzije usluge Marketplace](https://developer.mozilla.org/en-US/Marketplace/Publishing/Marketplace_review_criteria) [Recenzija kriterija Firefox OS dodataka](https://developer.mozilla.org/en-US/docs/Mozilla/Firefox_OS/Add-ons/Review_criteria, [Uvjeti korištenja](https://www.mozilla.org/about/legal/acceptable-use)ili druga pravila Firefox Marketpacea, (b) nameće odgovornost Mozille ili bilo kome drugome; ili (c) krši Uvjete, Mozilla ima pravo spriječiti da Marketplace sadržaj bude dostupan u Marketplaceu, ukloniti Marketplace sadržaj iz Marketplacea, obilježiti, filtrirati, izmijeniti srodne materijale (uključujući snimke zaslona ili metapodatake, istovremeno ne ograničavajući se na opisima programskih elemenata), ponovno klasificirati Marketplace sadržaj, ili poduzeti druge korektivne akcije, po vlastitom nahođenju. 

Ako imate kakvih pitanja ili primjedbi vezanih uz kršenje autorskih prava ili prava zaštićenih brendova, potražite više informacija [ovdje] (https://www.mozilla.org/about/legal/report-abuse/).

Mozilla može u svakom trenutku obustaviti ili raskinuti navedene Uvjete s vama ako odluči prestati podržavati uslugu Firefox Marketplace ili smatra da ste prekršili pravila ili Uvjete.


## Licence

Mozilla vas potiče da vaš Marketplace sadržaj bude dostupan pod licencom otvorenog koda, kao što su MPL za izvorni kod i Creative Commons licenca za kreativne radove. 

Ovime, bez naknade, dodjeljujete Mozilli i njezinim pridruženim tvrtkama neisključivu, širom svijeta prenosivu podlicencu i sva prava potrebna kako bi Marketplace sadržaj i povezane značajke brenda mogle biti dostupne u Firefox Marketplaceu, nezavisnim tržištima i svim uređajima koji podržavaju Marketplace sadržaj. 
Da bi bilo jasnije, ne ograničavajući se na navedeno, ova dozvola znači da možemo distribuirati i promovirati Vaš Marketplace sadržaj (a) kako bi ga korisnici mogli direktno otkriti i instalirati s Firefox Marketplacea, (b) kako bi bio dostupan za preuzimanje/distribuciju s tržišta nezavisnih pružatelja usluga i kako bi ga korisnici s tih tržišta koja distribuiraju Marketplace sadržaj mogli otkriti i instalirati, i (c) kako bi ga partneri tvrtke Mozilla prethodno učitali na uređajima s Firefox OS, i stavili ga na raspolaganje kao prethodno učitan sadržaj na tim uređajima s Firefox OS. Marketplace sadržaj može biti dostupan na bilo kojoj platformi koja može pokrenuti otvorene web tehnologije na raznim uređajima, kao što su telefoni, tableti, stolna računala i TV-aparati.

Ovim dajete partnerima tvrtka Mozilla neekskluzivnu licencu primjenjivu u cijelom svijetu, bez autorskih naknada i koju je moguće podlicencirati i prenositi, po svim Vašim pravima koja su potrebna, da na raspolaganje stavi Vaš Marketplace sadržaj i sve značajke brenda u vezi s Firefox Marketplaceom, tržištima nezavisnih pružatelja usluga i Uređajima koji podržavaju Marketplace sadržaj. Navedena licenca uključuje, ako je to primenjivo, pravo (ali ne i obvezu) Mozillinih partnera na prethodno učitavanje dotičnog Marketplace sadržaja na uređajima s Firefox OS i osiguravanje Marketplace sadržaja u vezi s uslugama koje su na raspolaganju preko uređaja sa Firefox OS.

Ovim dajete Mozilli, njenim pridruženim društvima i partnerima kao i njihovim partnerima, neekskluzivnu licencu primjenjivu u cijelom svijetu, bez autorskih naknada i koju je moguće podlicencirati, da koriste značajke brenda vezane uz Marketplace sadržaj u marketinškim, prodajnim i promotivnim materijalima u vezi s Marketplace sadržajem. 


Mozilla i Vi, morate posjedovati sva prava, ovlaštenja i interese, uključujući bez ograničenja sva prava intelektualnog vlasništva, koja se odnose na značajke marke. Nijedna strana ne dodjeljuje, niti druga strana stječe kakvo pravo, ovlaštenje ili interes (uključujući bez ograničenja bilo kakvu podrazumijevanu licencu) ili bilo koje značajke marke druge stranke, osim u ograničenoj mjeri izričito navedenoj u ovim uvjetima.. Ništa u ovim Uvjetima ne daje vam pravo na korištenje bilo kojeg zaštitnog nazivlja, zaštitnih znakova, znakova usluga, logotipa, naziva domena, ili drugih prepoznatljivih autorskih značajki Mozille.

## Promidžba

Mozilla,njezine pridružene tvrtke ili Mozillini partneri smiju koristiti značajke vaših marki, snimke zaslona, videozapise i demonstracije vašeg Marketplace sadržaja kao i bilo koji sadržaj unutar vašeg Marketplace sadržaja ili je njemu priključen, a koji je isporučen kroz prezentacije, marketinške materijale, marketinške događaje, razvojne događaje, financijska izvješća, web-oglase (uključujući i poveznice na vaše mrežno mjesto), digitalnu i tiskanu komunikaciju (kao što su društveni mediji, bilteni, blogovi, web stranice, izjave za tisak, brošure itd.),  popise korisnika (između ostalog, popis korisnika objavljen na internetskim stranicama Mozille) za potrebe marketinga Firefox Marketplacea, Firefox OS, proizvoda i usluga Mozille ili reklamiranja vašeg Marketplace sadržaja.


## Izjave i jamstva

Izjavljujete i jamčite sljedeće:

1. Posjedujete i zadržavate sva potrebna prava za objavljivanje, prikazivanje, izvođenje, korištenje, umnožavanje i prenošenje vašeg Marketplace sadržaja širom svijeta, kao i prava za ovlaštenje drugih (uključujući i Mozillu) da učine isto;
2. Ako vaš Marketplace sadržaj sadrži bilo kakve komercijalne identifikatore kao što su zaštitni znak, oznaka usluge ili ukupna predodžba o proizvodu, da imate globalna zakonska prava na korištenje i odobrenje uporabe umjetničkog djela, dizajna, amblema, imena i drugih elemenata.
3. Da su opisi i drugi pruženi podaci o Marketplace sadržaju vjerni i istiniti; i
4. Vaš Marketplace sadržaj je popraćen sporazumom koji opisuje prava svojih korisnika te mu se može pristupiti.

## Odricanje od jamstva

Firefox Marketplace se pruža u osnovi „kao takva“. Mozilla, njezini suradnici, davatelji licenci i distributeri odriču se svih jamstava, bilo da su izrečena ili implicirana, uključujući bez ograničenja implicitna jamstva utrživosti, prikladnost za određenu namjenu i nepovredivost. Neke države ne dozvoljavaju izuzeće ili ograničavanje pretpostavljenih jamstava, tako da ovo odricanje od jamstva možda nije primjenjivo u vašem slučaju.

## Ograničenje odgovornosti

IZRIČITO RAZUMIJETE I SUGLASNI STE DA, OSIM KADA TO ZAHTIJEVA ZAKON, MOZILLA, NJEZINI SURADNICI, DAVATELJI LICENCI, PODRUŽNICE, PRIDRUŽENE TVRTKE I DISTRIBUTERI NEĆE SNOSITI ODGOVORNOST PREMA VAMA U OKVIRU BILO KAKVE ODGOVORNOSTI ZA BILO KAKVU POSREDNU, POSEBNU, SLUČAJNU, POSLJEDIČNU, KAZNENU ILI PRIMJERNU ŠTETU S VAŠE STRANE, UKLJUČUJUĆI GUBITAK PODATAKA, BEZ OBZIRA JESU LI MOZILLA ILI NJEZINI PREDSTAVNICI BILI OBAVIJEŠTENI ILI UPOZORENI NA MOGUĆNOST TAKVIH GUBITAKA. MOZILLA NI U KOJEM SLUČAJU NEĆE BITI ODGOVORNA PREMA VAMA ZA BILO KAKVU ŠTETU KOJA PROIZLAZI IZ OVIH UVJETA ILI JE S NJIMA POVEZANA, NI U KOJEM SLUČAJU NEĆE PREMAŠITI IZNOS VEĆI OD (i) 100 USD ILI (ii) UKUPNO PLAĆENI IZNOS KOJI STE DOBILI OD MOZILLE TIJEKOM DVANAEST MJESECI RAČUNAJUĆI UNATRAG OD POČETNE OBAVIJESTI O ZAHTJEVU PRIMJENE JAMSTVA. U nekim državama ne dozvoljava se izuzeće ili ograničenje određenih vrsta jamstava, tako da ovo ograničenje možda nije primjenjivo u vašem slučaju.

## Oslobađanje odgovornosti, naknada štete

Suglasni ste da oslobađate Mozilla, njezine službenike, zaposlenike, zastupnike i nasljednike od žalbi, potraživanja i odšteta bilo kakve vrste ili prirode koji proizlaze iz sporova s drugim korisnicima ili su povezani s njima uključujući razvojne programere Marketplace sadržaja.

Ako bilo koja treća strana iznosi tužbu protiv Mozille vezano s vašim korištenjem Firefox Marketplacea ili Marketplace sadržaja, branit ćete i smatrati da Mozilla nije odgovorna za bilo kakvu štetu, gubitke i troškove bilo koje vrste (uključujući razumne pravne naknade i troškove) u vezi s takvom tužbom.

## Opći pravni uvjeti

Ovi Uvjeti predstavljaju cjelovit ugovor između Vas i Mozille i reguliraju vaše korištenje Firefox Marketplacea i potpuno zamjenjuju sve prethodne ugovore između vas i Mozille u odnosu na Firefox Marketplace, osim ako imate posebno ugovoreni i potpisani ugovor s Mozillom o Firefox Marketplaceu ("Prilagođeni ugovor"). Ništa u ovim Uvjetima ne podrazumijeva da vam dajemo bilo kakvo pravo korištenja zaštitnih znakova, zaštitnog nazivlja, oznaka usluga, ukupnih predodžbi o proizvodima Mozille ili njezinih davatelja licenci te Mozilla ovime zadržava sva prava, vlasništvo i utjecaj nad proizvodom. Za više informacija o našim zaštitnim znakovima, pogledajte naš zaštitni znak i pravila korištenja logotipa.

Slažete se da, ako Mozilla ne iskoristi ili primijeni neko zakonsko pravo ili pravni lijek koji se nalaze u ovim uvjetima (ili na kojeg Mozilla ima pravo u sklopu bilo kojeg mjerodavnog propisa), to nećete smatrati formalnim odricanjem prava Mozille te da su ta prava i pravni lijekovi i nadalje na raspolaganju Mozilli.

Ako bilo koji sud, koji je nadležan za odlučivanje o tom pitanju, odluči da je bilo koja odredba ovih Uvjeta nevažeća, ta će odredba biti uklonjena iz Uvjeta bez utjecaja na ostale odredbe. Preostale odredbe ovih Uvjeta i dalje će biti valjane i na snazi.

OGRANIČENJA IZVOZA. VAŠA DISTRIBUCIJA MARKETPLACE SADRŽAJA U FIREFOX MARKETPLACEU MOŽE PODLIJEGATI ZAKONIMA I PROPISIMA SAD-a O IZVOZU. MORATE SE PRIDRŽAVATI SVIH DOMAĆIH I MEĐUNARODNIH IZVOZNIH ZAKONA I PROPISA KOJI SE PRIMJENJUJU ZA VAŠU DISTRIBUCIJU MARKETPLACE SADRŽAJA. OVI ZAKONI UKLJUČUJU OGRANIČENJA O DESTINACIJAMA, KORISNICIMA I KRAJNJEM KORIŠTENJU.

Ako ste dobili prevedeni primjerak engleske verzije ovih Uvjeta, slažete se da vam je ovaj prevedeni primjerak omogućen samo radi pogodnosti. U slučaju da se prevedeni primjerak ne slaže s verzijom ovih Uvjeta na engleskom jeziku, verzija na engleskom jeziku imat će prioritet.

Ako ste preveli kopiju verzije na engleskom jeziku ovih uvjeta koja vam je isporučena, slažete se da vam je takva prevedena kopija dana samo kao informacija. Radi izbjegavanja sukoba u kopiranoj verziji engleskog jezika ovih uvjeta, engleska verzija se smatra valjanom.

Prava iz ovih Uvjeta ne mogu se dodijeliti ili prenijeti s vašeg imena bez prethodnog pismenog odobrenja Mozille. Nije dopušteno prenijeti svoje odgovornosti ili obveze iz ovih Uvjeta bez prethodnog pisanog odobrenja Mozille.

## Mjerodavni zakon i nadležnost

OVI UVJETI I VAŠ ODNOS S MOZILLOM POD OVIM UVJETIMA BIT ĆE REGULIRANI ZAKONIMA DRŽAVE KALIFORNIJE U SAD-u BEZ OBZIRA NA SUKOB ZAKONSKIH ODREDBI. Vi i Mozilla pristajete na isključivu nadležnost sudova u okrugu Santa Clara (Kalifornija) za rješavanje svih pravnih pitanja koja proizlaze iz ovih Uvjeta. Neovisno o tome, sporazumni ste da Mozilla i nadalje ima pravo podnijeti zahtjev za sudski pravni lijek (ili ekvivalentnu hitnu pravnu potporu) u bilo kojem zakonodavstvu.


